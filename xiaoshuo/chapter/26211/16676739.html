{"id":0,"code":"16676739.html","title":"第273章 女帝师四(67)","latest_chapter_name":"正文 第354章 女帝师五(79)","xiao_shuo_code":"26211","content":"\u003cbr/\u003e\u003cbr/\u003e    [120]《汉书·外戚传第六十七上》：“高祖薄姬，文帝母也。父吴人，秦时与故魏王宗女魏媪通，生薄姬。而薄姬父死山阴，因葬焉。及诸侯畔秦，魏豹立为王，而魏媪内其女于魏宫。许负相薄姬，当生天子。是时，项羽方与汉王相距荥阳，天下未有所定。豹初与汉击楚，及闻许负言，心喜，因背汉而中立，与楚连和。汉使曹参等虏魏王豹，以其国为郡，而薄姬输织室。”\u003cbr/\u003e\u003cbr/\u003e     [121]《三国志·吴书·三嗣主传第三》：“裴松之注：初丹杨刁玄使蜀，得司马徽与刘廙论运命历数事。玄诈增其文以诳国人曰：‘黄旗紫盖见于东南，终有天下者，荆、扬之君乎！’又得中国降人，言寿春下有童谣曰‘吴天子当上’。皓闻之，喜曰：‘此天命也。’即载其母妻子及后宫数千人，从牛渚陆道西上，云青盖入洛阳，以顺天命。行遇大雪，道涂陷坏，兵士被甲持仗，百人共引一车，寒冻殆死。兵人不堪，皆曰：‘若遇敌便当倒戈耳。’皓闻之，乃还。”\u003cbr/\u003e\u003cbr/\u003e     [122]西汉末年的刘歆（刘向之子），听说民间有谶言“刘秀当为天子”，于是改名为秀。\u003cbr/\u003e\u003cbr/\u003e     [123]《后汉书·隗嚣公孙述列传第三》：“述梦有人语之曰：‘八厶子系，十二为期。’觉，谓其妻曰：‘虽贵而祚短，若何？’妻对曰：‘朝闻道，夕死尚可，况十二乎！’会有龙出其府殿中，夜有光耀，述以为符瑞，因刻其掌，文曰‘公孙帝’。建武元年四月，遂自立为天子，号成家。”\u003cbr/\u003e\u003cbr/\u003e     [124]《荀子·正论篇第十八》：“夫德不称位，能不称官，赏不当功，罚不当罪，不祥莫大焉。”\u003cbr/\u003e\u003cbr/\u003e     [125]《荀子·臣道篇第十三》：“传曰：‘从道不从君。’此之谓也。”\u003cbr/\u003e\u003cbr/\u003e     [126]《论语·子罕第九》：“‘唐棣之华，偏其反而。岂不尔思？室是远而。’子曰：‘未之思也，夫何远之有？’”\u003cbr/\u003e\u003cbr/\u003e     [127]《论语·阳货第十七》：“子之武城，闻弦歌之声。夫子莞尔而笑，曰：‘割鸡焉用牛刀？’子游对曰：‘昔者偃也闻诸夫子曰：“君子学道则爱人，小人学道则易使也。”’子曰：‘二三子！偃之言是也。前言戏之耳。’”\u003cbr/\u003e\u003cbr/\u003e     [128]《庄子·人间世》：“古之至人，先存诸己而后存诸人。所存于己者未定，何暇至于暴人之所行？”\u003cbr/\u003e\u003cbr/\u003e     [129]《列子·杨朱》：“名乃苦其身，燋其心。乘其名者，泽及宗族，利兼乡党﹔况子孙乎？凡为名者必廉，廉斯贫﹔为名者必让，让斯贱。”\u003cbr/\u003e\u003cbr/\u003e     [130]《庄子·齐物论》：“道昭而不道，言辩而不及，仁常而不成，廉清而不信，勇忮而不成。”\u003cbr/\u003e\u003cbr/\u003e     [131]《庄子·逍遥游》：“今子有大树，患其无用，何不树之于无何有之乡，广莫之野，彷徨乎无为其侧，逍遥乎寝卧其下。不夭斤斧，物无害者，无所可用，安所困苦哉！”\u003cbr/\u003e\u003cbr/\u003e     [132]《老子》：“道常无名，朴。虽小，天下莫能臣。侯王若能守之，万物将自宾。天地相合，以降甘露，民莫之令而自均。始制有名，名亦既有，夫亦将知止。知止可以不殆。譬道之在天下，犹川谷之于江海。”\u003cbr/\u003e\u003cbr/\u003e     [133]《隋书·列传第十四》：“虽开物成务，非其所长，然澄之不清，混之不浊，可谓大雅君子矣。”\u003cbr/\u003e\u003cbr/\u003e     [134]《汉书·张周赵任申屠传第十二·周昌传》：“昌为人强力，敢直言，自萧、曹等皆卑下之。昌尝燕入奏事，高帝方拥戚姬，昌还走。高帝逐得，骑昌项，上问曰：‘我何如主也？’昌仰曰：‘陛下即桀、纣之主也。’于是上笑之，然尤惮昌。及高帝欲废太子，而立戚姬子如意为太子，大臣固争莫能得，上以留侯策止。而昌庭争之强，上问其说，昌为人吃，又盛怒，曰：‘臣口不能言，然臣期期知其不可。陛下欲废太子，臣期期不奉诏。’上欣然而笑，即罢。”\u003cbr/\u003e\u003cbr/\u003e     [135]《汉书·杨胡朱梅云传第三十七·朱云传》：“至成帝时，丞相故安昌侯张禹以帝师位特进，甚尊重。（朱）云上书求见，公卿在前，云曰：‘今朝廷大臣上不能匡主，下亡以益民，皆尸位素餐，孔子所谓“鄙夫不可与事君”“苟患失之，亡所不至”者也。臣愿赐尚方斩马剑，断佞臣一人以厉其余。’上问：‘谁也？’对曰：‘安昌侯张禹。’上大怒，曰：‘小臣居下讪上，廷辱师傅，罪死不赦。’御史将云下，云攀殿槛，槛折。云呼曰：‘臣得下从龙逄、比干游于地下，足矣！未知圣朝何如耳？’御史遂将云去。于是左将军辛庆忌免冠解印绶，叩头殿下曰：‘此臣素著狂直于世。使其言是，不可诛﹔其言非，固当容之。臣敢以死争。’庆忌叩头流血。上意解，然后得已。及后当治槛，上曰：‘勿易！因而辑之，以旌直臣。’”\u003cbr/\u003e\u003cbr/\u003e     [136]宋之问《渡汉江》\u003cbr/\u003e\u003cbr/\u003e     [137]《三国志·魏书·徐胡二王传第二十七·王昶传》：“欲使汝曹立身行己，遵儒者之教，履道家之言，故以玄默冲虚为名，欲使汝曹顾名思义，不敢违越也。”\u003cbr/\u003e\u003cbr/\u003e     [138]《史记·周本纪》：“夫去柳叶百步而射之，百发而百中之，不以善息，少焉气衰力倦，弓拨矢钩，一发不中者，百发尽息。”\u003cbr/\u003e\u003cbr/\u003e     [139]《墨子·修身》：“志不强者智不达﹔言不信者行不果﹔据财不能以分人者，不足与友﹔守道不笃，遍物不博，辩是非不察者，不足与游。”\u003cbr/\u003e\u003cbr/\u003e     [140]《晋书·列传第二十二·华谭传》：“故白起有云：‘“非得贤之难，用之难。非用之难，信之难。”得贤而不能用，用而不能信，功业岂可得而成哉！’”\u003cbr/\u003e\u003cbr/\u003e     [141]《后汉书·隗嚣公孙述列传第三·隗嚣传》：“若计不及此，且畜养士马，据隘自守，旷日持久，以待四方之变，图王不成，其弊犹足以霸。要之，鱼不可脱于渊，神龙失势，即还与蚯蚓同。”\u003cbr/\u003e\u003cbr/\u003e     [142]《周书·列传第十一·达奚武传》：“其年，大军东伐。随公杨忠引突厥自北道，（达奚）武以三万骑自东道，期会晋阳。武至平阳，后期不进，而忠已还，武尚未知。齐将斛律明月遗武书曰：‘鸿鹤已翔于寥廓，罗者犹视于沮泽也。’武览书，乃班师。”\u003cbr/\u003e\u003cbr/\u003e     [143]《春秋左传·文公元年至十八年》：“古人有言曰：‘畏首畏尾，身其余几。’又曰：‘鹿死不择音。’小国之事大国也，德，则其人也﹔不德，则其鹿也，铤而走险，急何能择？命之罔极，亦知亡矣。”\u003cbr/\u003e\u003cbr/\u003e     [144]《列子·天瑞篇》：“亦如人自世至老，貌色智态，亡日不异﹔皮肤爪发，随世随落，非婴孩时有停而不易也。间不可觉，俟至后知。”\u003cbr/\u003e\u003cbr/\u003e     [145]《史记·赵世家第十三》：“夫小人有欲，轻虑浅谋，徒见其利而不顾其害，同类相推，俱入祸门。”\u003cbr/\u003e\u003cbr/\u003e     [146]《汉书·张陈王周传第十·王陵传》：“陵为人少文任气，好直言。为右丞相二岁，惠帝崩。高后欲立诸吕为王，问陵。陵曰：‘高皇帝刑白马而盟曰：“非刘氏而王者，天下共击之。”今王吕氏，非约也。’太后不说。问左丞相平及绛侯周勃等，皆曰：‘高帝定天下，王子弟﹔今太后称制，欲王昆弟诸吕，无所不可。’太后喜。罢朝，陵让平、勃曰：‘始与高帝唼血而盟，诸君不在邪？今高帝崩，太后女主，欲王吕氏，诸君纵欲阿意背约，何面目见高帝于地下乎！’平曰：‘于面折廷争，臣不如君﹔全社稷，定刘氏后，君亦不如臣。’陵无以应之。”\u003cbr/\u003e\u003cbr/\u003e     [147]《晋书·列传第三十五·王珣传》：“王恭赴山陵，欲杀（王）国宝，珣止之曰：‘国宝虽终为祸乱，要罪逆未彰，今便先事而发，必大失朝野之望。况拥强兵，窃发于京辇，谁谓非逆！国宝若遂不改，恶布天下，然后顺时望除之，亦无忧不济也。’恭乃止。既而谓珣曰：‘比来视君，一似胡广。’珣曰：‘王陵廷争，陈平慎默，但问岁终何如耳。’”\u003cbr/\u003e\u003cbr/\u003e     [148]《周易·归妹卦》：“初九，归妹以娣，跛能履，征吉。”意为：女子嫁人做小妾，虽然跛着一条腿，尚能走路，虽不尽如人意，还算是吉兆。“九二，眇能视，利幽人之贞。”意为：瞎了一只眼尚能看见，对幽居之人有利。\u003cbr/\u003e\u003cbr/\u003e     [149]《周易·归妹卦》：“初九，归妹以娣，跛能履，征吉。”意为：女子嫁人做小妾，虽然跛着一条腿，尚能走路，虽不尽如人意，还算是吉兆。“九二，眇能视，利幽人之贞。”意为：瞎了一只眼尚能看见，对幽居之人有利。\u003cbr/\u003e\u003cbr/\u003e     [150]《北史·列传第四十四·魏收传》：“门有倚祸，事不可不密﹔墙有伏寇，言不可而失。宜谛其言，宜端其行。言之不善，行之不正，鬼执强梁，人囚径廷，幽夺其魄，明夭其命。”\u003cbr/\u003e\u003cbr/\u003e     [151]《周书·列传第七·李标传》：“（李标）从复弘农，破沙苑。标跨马运矛，冲锋陷阵，隐身鞍甲之中。敌人见之，皆曰‘避此小儿’。不知标之形貌，正自如是。（周）太祖初亦闻标骁悍，未见其能，至是方嗟叹之。谓标曰：‘但使胆决如此，何必须要八尺之躯也。’”\u003cbr/\u003e\u003cbr/\u003e     [152]葛洪《抱朴子·时难》：“若乃李斯之诛韩非，庞涓之刖孙膑，上官之毁屈平，袁盎之中晁错，不可胜载也。为臣不易，岂一途也哉！盖往而不反者，所以功在身后﹔而藏器俟时者，所以百无一遇。”\u003cbr/\u003e\u003cbr/\u003e     [153]《庄子·田子方》\u003cbr/\u003e\u003cbr/\u003e     [154]《荀子·宥坐》：“昔晋公子重耳霸心生于曹，越王句践霸心生于会稽，齐桓公小白霸心生于莒。故居不隐者思不远，身不佚者志不广﹔女庸安知吾不得之桑落之下？”\u003cbr/\u003e\u003cbr/\u003e     [155]《荀子·大略》：“曾子行，晏子从于郊，曰：‘婴闻之：君子赠人以言，庶人赠人以财。’”\u003cbr/\u003e\u003cbr/\u003e     [156]《诗经·小雅·白驹》：“皎皎白驹，在彼空谷。生刍一束，其人如玉。毋金玉尔音，而有遐心。”\u003cbr/\u003e\u003cbr/\u003e     [157]《旧唐书·列传第三·李密传》：“（李）密行至桃林，高祖复征之，密大惧，谋将叛。（王）伯当颇止之，密不从，因谓密曰：‘义士之立志也，不以存亡易心。伯当荷公恩礼，期以性命相报。公必不听，今祗可同去，死生以之，然终恐无益也。’”\u003cbr/\u003e\u003cbr/\u003e     [158]《淮南子·修务训》：“圣人见是非，若白黑之于目辨，清浊之于耳听。众人则不然，中无主以受之。譬若遗腹子之上陇，以礼哭泣之，而无所归心。”\u003cbr/\u003e\u003cbr/\u003e     [159]《后汉书·左周黄列传第五十一》：“往车虽折，而来轸方遒。所以倾而未颠，决而未溃，岂非仁人君子心力之为乎？呜呼！”\u003cbr/\u003e\u003cbr/\u003e     [160]唐沈既济《枕中记》：“卢生欠伸而悟，见其身方偃于邸舍，吕翁坐其傍，主人蒸黍未熟，触类如故。生蹶然而兴，曰：‘岂其梦寐也？’翁谓生曰：‘人生之适，亦如是矣。’生怃然良久，谢曰：‘夫宠辱之道，穷达之运，得丧之理，死生之情，尽知之矣。此先生所以窒吾欲也。敢不受教！’稽首再拜而去。”\u003cbr/\u003e\u003cbr/\u003e     [161]《庄子·庚桑楚》：“兵莫憯于志，镆铘为下﹔寇莫大于阴阳，无所逃于天地之间。”\u003cbr/\u003e\u003cbr/\u003e     [162]阮籍《咏怀》：“杨朱泣歧路，墨子悲染丝。揖让长离别，飘飖难与期。岂徒燕婉情，存亡诚有之。萧索人所悲，祸衅不可辞。赵女媚中山，谦柔愈见欺。嗟嗟涂上士，何用自保持。”\u003cbr/\u003e\u003cbr/\u003e     [163]根据《旧唐书·代宗本纪》唐代宗禁天文符象诏书删改。\u003cbr/\u003e\u003cbr/\u003e     [164]《隋书·列女传》：“（郑善果）母恒自纺绩，夜分而寐。善果曰：‘儿封侯开国，位居三品，秩俸幸足，母何自勤如是邪？’答曰：‘呜呼！汝年已长，吾谓汝知天下之理，今闻此言，故犹未也。至于公事，何由济乎？今此秩俸，乃是天子报尔先人之徇命也。当须散赡六姻，为先君之惠，妻子奈何独擅其利，以为富贵哉！又丝枲纺织，妇人之务，上自王后，下至大夫士妻，各有所制。若堕业者，是为骄逸。吾虽不知礼，其可自败名乎？’”\u003cbr/\u003e\u003cbr/\u003e     [165]《慎子·逸文》：“家富则疏族聚，家贫则兄弟离，非不相爱，利不足相容也。”\u003cbr/\u003e\u003cbr/\u003e     [166]《庄子·外物》：“外物不可必，故龙逄诛，比干戮，箕子狂，恶来死，桀、纣亡。人主莫不欲其臣之忠，而忠未必信，故伍员流于江，苌弘死于蜀，藏其血，三年而化为碧。”\u003cbr/\u003e\u003cbr/\u003e     [167]《晋书·列传第十七·傅威传》：“一犬吠形，群犬吠声，惧于群吠，遂至叵听也。”\u003cbr/\u003e\u003cbr/\u003e     [168]《国语·晋语》：“君行，太子居，以监国也﹔君行，太子从，以抚军也。今君居，太子行，未有此也。”\u003cbr/\u003e\u003cbr/\u003e     [169]《淮南子·原道训》：“时之反侧，间不容息﹔先之则太过，后之则不逮。夫日回而月周，时不与人游。故圣人不贵尺之璧而重寸之阴，时难得而易失也。”\u003cbr/\u003e\u003cbr/\u003e     [170]《论语·子罕第九》：“子曰：‘可与共学，未可与适道﹔可与适道，未可与立﹔可与立，未可与权。’”\u003cbr/\u003e\u003cbr/\u003e     [171]《庄子·庚桑楚》：“宇泰定者，发乎天光。发乎天光者，人见其人，物见其物。人有修者，乃今有恒﹔有恒者，人舍之，天助之。人之所舍，谓之天民﹔天之所助，谓之天子。”\u003cbr/\u003e\u003cbr/\u003e     [172]唐宪宗李纯是唐代宗李豫的曾孙，郭贵妃是代宗的外孙女。\u003cbr/\u003e\u003cbr/\u003e     [173]《庄子·山木》：“蔺且从而问之：‘夫子何为顷间甚不庭乎？’庄周曰：‘吾守形而忘身，观于浊水而迷于清渊。且吾闻诸夫子曰：“入其俗，从其俗。”今吾游于雕陵而忘吾身，异鹊感吾颡，游于栗林而忘真，栗林虞人以吾为戳，吾所以不庭也。’”","cnt":0,"sort":16676739,"author":"小伍","prev":"16676738.html","next":"16676740.html","book_title":"女帝师（全集）","updateTimeFmt":"2024-03-31 00:37:39","category":"都市小说"}