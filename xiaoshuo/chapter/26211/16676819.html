{"id":0,"code":"16676819.html","title":"第352章 女帝师五(77)","latest_chapter_name":"正文 第354章 女帝师五(79)","xiao_shuo_code":"26211","content":"\u003cbr/\u003e\u003cbr/\u003e    [19]《新唐书·列传第二十五·封伦传》：“彼有轻中国心，谓我不能战，若乘其怠击之，势必胜，胜而后和，威德两全。今虽不战，后必复来。臣以为击之便。”\u003cbr/\u003e\u003cbr/\u003e     [20]《诗经·小雅·彤弓之什·采芑》：“蠢尔蛮荆，大邦为仇。方叔元老，克壮其犹。方叔率止，执讯获丑。戎车啴啴，啴啴焞焞，如霆如雷。显允方叔，征伐狁，蛮荆来威。”\u003cbr/\u003e\u003cbr/\u003e     [21]《春秋左传·僖公》：“随以汉东诸侯叛楚。冬，楚斗谷於菟帅师伐随，取成而还。君子曰：‘随之见伐，不量力也。量力而动，其过鲜矣。善败由己，而由人乎哉？’《诗》曰：岂不夙夜，谓行多露。”\u003cbr/\u003e\u003cbr/\u003e     [22]《后汉书·朱冯虞郑周列传第二十三·朱浮传》：“夫事积久则吏自重，吏安则人自静。传曰：‘五年再闰，天道乃备。’夫以天地之灵，犹五载以成其化，况人道哉！”\u003cbr/\u003e\u003cbr/\u003e     [23]《旧唐书·列传第八十九·陆贽传》：“以陛下之英鉴，民心之思安，四方之小休，两寇之方静，加以频年丰稔，所在积粮，此皆天赞国家，可以立制垂统之时也。时不久居，事不常兼，已过而追，虽悔无及。明主者，不以言为罪，不以人废言，罄陈狂愚，惟所省择。”\u003cbr/\u003e\u003cbr/\u003e     [24]《裴注三国志·魏书十一·袁张凉国田王邴管传第十一·田畴传》：“裴松之注：魏书载荀彧议，以为‘君子之道，或出或处，期于为善而已。故匹夫守志，圣人各因而成之’。”\u003cbr/\u003e\u003cbr/\u003e     [25]《说文解字》：“月部，朏，月未盛之明。从月、出。《周书》曰：‘丙午朏。’”\u003cbr/\u003e\u003cbr/\u003e     [26]《说苑·杂言》：“‘回能信而不能反，赐能敏而不能屈，由能勇而不能怯，师能庄而不能同。兼此四子者，丘不为也。’夫所谓至圣之士，必见进退之利，屈伸之用者也。”\u003cbr/\u003e\u003cbr/\u003e     [27]《梁书·列传第九·谢朏传》：“谢朏，字敬冲，陈郡阳夏人也。祖弘微，宋太常卿，父庄，右光禄大夫，并有名前代。朏幼聪慧，庄器之，常置左右。年十岁，能属文。庄游土山赋诗，使朏命篇，朏揽笔便就。琅邪王景文谓庄曰：‘贤子足称神童，复为后来特达。’庄笑，因抚朏背曰：‘真吾家千金。’”\u003cbr/\u003e\u003cbr/\u003e     [28]《后汉书·马援列传第十四》：“援曰：‘方今匈奴、乌桓尚扰北边，欲自请击之。男儿要当死于边野，以马革裹尸还葬耳，何能卧床上在儿女子手中邪！’”\u003cbr/\u003e\u003cbr/\u003e     [29]《梁书·列传第十一·马仙琕传》：“天监四年，王师北讨，仙琕每战，勇冠三军，当其冲者，莫不摧破。与诸将论议，口未尝言功。人问其故，仙琕曰：‘丈夫为时所知，当进不求名，退不逃罪，乃平生愿也。何功可论！’授辅国将军、宋安、安蛮二郡太守，迁南义阳太守。”\u003cbr/\u003e\u003cbr/\u003e     [30]《诗经·国风·唐风·杕杜》：“有杕之杜，其叶湑湑。独行踽踽。岂无他人？不如我同父。嗟行之人，胡不比焉？人无兄弟，胡不佽焉？有杕之杜，其叶菁菁。独行睘睘。岂无他人？不如我同姓。嗟行之人，胡不比焉？人无兄弟，胡不佽焉？”\u003cbr/\u003e\u003cbr/\u003e     [31]《晋书·武帝本纪》：“元海当除而不除，卒令扰乱区夏；惠帝可废而不废，终使倾覆洪基。夫全一人者德之轻，拯天下者功之重，弃一子者忍之小，安社稷者孝之大；况乎资三世而成业，延二孽以丧之，所谓取轻德而舍重功，畏小忍而忘大孝。”\u003cbr/\u003e\u003cbr/\u003e     [32]《旧唐书·列传第一百二十四·李德裕传》\u003cbr/\u003e\u003cbr/\u003e     [33]《旧唐书·列传第一百一十一·石雄传》\u003cbr/\u003e\u003cbr/\u003e     [34]《周易·同人卦》：“同人于野，亨。利涉大川。利君子贞。《彖》曰：‘“同人”，柔得位得中而应乎乾，曰同人。《同人》曰：“同人于野，亨。利涉大川。”乾行也。文明以健，中正而应，君子正也。唯君子为能通天下之志。’”\u003cbr/\u003e\u003cbr/\u003e     [35]《管子·白心》：“名满于天下，不若其已也。名进而身退，天之道也。满盛之国，不可以仕任。满盛之家，不可以嫁子。骄倨傲暴之人，不可与交。”\u003cbr/\u003e\u003cbr/\u003e     [36]《道德经》：“天地之间，其犹橐龠乎？虚而不屈，动而愈出。多言数穷，不如守中。”\u003cbr/\u003e\u003cbr/\u003e     [37]《晋书·天文志中》：“蒋济上疏曰：‘昔大舜佐治，戒在比周。周公辅政，慎于其朋。齐侯问灾，晏子对以布惠。鲁君问异，臧孙答以缓役。塞变应天，乃实人事。’济旨譬甚切，而君臣不悟，终至败亡。”\u003cbr/\u003e\u003cbr/\u003e     [38]《旧唐书·列传第一百二十六·杨虞卿传》：“自古帝王，居危思安之心不相殊，而居安虑危之心不相及，故不得皆为圣帝明王。”\u003cbr/\u003e\u003cbr/\u003e     [39]《论语·泰伯》：“曾子曰：‘以能问于不能，以多问于寡；有若无，实若虚，犯而不校，昔者吾友尝从事于斯矣。’”\u003cbr/\u003e\u003cbr/\u003e     [40]《隋书·纪第四·炀帝下》：“四方万里，简书相续，犹谓鼠窃狗盗，不足为虞，上下相蒙，莫肯念乱，振蜉蝣之羽，穷长夜之乐。土崩鱼烂，贯盈恶稔，普天之下，莫匪仇雠，左右之人，皆为敌国。终然不悟，同彼望夷，遂以万乘之尊，死于一夫之手。”\u003cbr/\u003e\u003cbr/\u003e     [41]《孟子·公孙丑上》：“《诗》云：‘迨天之未阴雨，彻彼桑土，绸缪牖户。今此下民，或敢侮予？’孔子曰：‘为此诗者，其知道乎！能治其国家，谁敢侮之？’今国家闲暇，及是时，般乐怠敖，是自求祸也。祸福无不自己求之者。”\u003cbr/\u003e\u003cbr/\u003e     [42]《后汉书·周黄徐姜申屠列传第四十三·黄宪传》：“林宗曰：‘奉高之器，譬诸氿滥，虽清而易挹。叔度汪汪若千顷陂，澄之不清，淆之不浊，不可量也。’”\u003cbr/\u003e\u003cbr/\u003e     [43]《孟子·尽心上》\u003cbr/\u003e\u003cbr/\u003e     [44]《大戴礼记·曾子制言上》：“蓬生麻中，不扶自直，白沙在泥，与之皆黑；是故人之相与也，譬如舟车然，相济达也，己先则援之，彼先则推之；是故，人非人不济，马非马不走，土非土不高，水非水不流。”\u003cbr/\u003e\u003cbr/\u003e     [45]《春秋左传·昭公二十一年至三十二年》：“名之不可不慎也如是。夫有所名，而不如其已。以地叛，虽贱，必书地，以名其人。终为不义，弗可灭已。是故君子动则思礼，行则思义，不为利回，不为义疚。或求名而不得，或欲盖而名章，惩不义也。”\u003cbr/\u003e\u003cbr/\u003e     [46]《周易·谦卦》：“《彖》曰：谦，亨，天道下济而光明，地道卑而上行。天道亏盈而益谦，地道变盈而流谦，鬼神害盈而福谦，人道恶盈而好谦。谦尊而光，卑而不可踰，君子之终也。”\u003cbr/\u003e\u003cbr/\u003e     [47]《史记·赵世家》：“肥义曰：‘臣闻疑事无功，疑行无名。王既定负遗俗之虑，殆无顾天下之议矣。夫论至德者不和于俗，成大功者不谋于众。昔者舜舞有苗，禹袒裸国，非以养欲而乐志也，务以论德而约功也。愚者暗成事，智者睹未形，则王何疑焉。’”\u003cbr/\u003e\u003cbr/\u003e     [48]《三国志·魏书二十七·王昶传》：“夫孝敬仁义，百行之首，行之而立，身之本也。孝敬则宗族安之，仁义则乡党重之，此行成于内，名著于外者矣。人若不笃于至行，而背本逐末，以陷浮华焉，以成朋党焉；浮华则有虚伪之累，朋党则有彼此之患。”\u003cbr/\u003e\u003cbr/\u003e     [49]《礼记·儒行四十一》：“儒有上不臣天子，下不事诸侯；慎静而尚宽，强毅以与人，博学以知服；近文章，砥厉廉隅；虽分国如锱铢，不臣不仕。其规为有如此者。”\u003cbr/\u003e\u003cbr/\u003e     [50]《史记·魏世家》：“子击逢文侯之师田子方于朝歌，引车避，下谒。田子方不为礼。子击因问曰：‘富贵者骄人乎？且贫贱者骄人乎？’子方曰：‘亦贫贱者骄人耳。夫诸侯而骄人则失其国，大夫而骄人则失其家。贫贱者，行不合，言不用，则去之楚、越，若脱躧然，柰何其同之哉！’子击不怿而去。”\u003cbr/\u003e\u003cbr/\u003e     [51]《诗经·大雅·荡之什·抑》：“慎尔出话，敬尔威仪，无不柔嘉。白圭之玷，尚可磨也；斯言之玷，不可为也。”\u003cbr/\u003e\u003cbr/\u003e     [52]《易经·困卦》：“《彖》曰：困，刚掩也。险以说，困而不失其所亨，其唯君子乎？贞，大人吉，以刚中也，有言不信，尚口乃穷也。”\u003cbr/\u003e\u003cbr/\u003e     [53]李白《王昭君二首·其二》：“汉家秦地月，流影照明妃。一上玉关道，天涯去不归。汉月还从东海出，明妃西嫁无来日。燕支长寒雪作花，蛾眉憔悴没胡沙。生乏黄金枉图画，死留青冢使人嗟。”\u003cbr/\u003e\u003cbr/\u003e     [54]《南齐书·列传第二十二·张融传》：“太祖素奇爱融，为太尉时，时与融款接，见融常笑曰：‘此人不可无一，不可有二。’”\u003cbr/\u003e\u003cbr/\u003e     [55]《后汉书·申屠鲍郅列传第十九·申屠刚传》：“且汉家之制，虽任英贤，犹援姻戚。亲疏相错，杜塞间隙，诚所以安宗庙，重社稷也。”\u003cbr/\u003e\u003cbr/\u003e     [56]《晋书·帝纪第六·元帝》：“昔之为政者，动人以行不以言，应天以实不以文，故我清静而人自正。”\u003cbr/\u003e\u003cbr/\u003e     [57]《论语·子张》：“叔孙武叔语大夫于朝，曰：‘子贡贤于仲尼。’子服景伯以告子贡。子贡曰：‘譬之宫墙，赐之墙也及肩，窥见室家之好。夫子之墙数仞，不得其门而入，不见宗庙之美，百官之富。得其门者或寡矣。夫子之云，不亦宜乎！’”\u003cbr/\u003e\u003cbr/\u003e     [58]《道德经》：“是以圣人处无为之事，行不言之教；万物作而弗始，生而弗有，为而弗恃，功成而弗居。夫唯弗居，是以不去。”\u003cbr/\u003e\u003cbr/\u003e     [59]《论语·子罕》：“子曰：‘譬如为山，未成一篑，止，吾止也；譬如平地，虽覆一篑，进，吾往也。’”\u003cbr/\u003e\u003cbr/\u003e     [60]《汉书·贾邹枚路传第二十一·枚乘传》：“磨砻底厉，不见其损，有时而尽；种树畜养，不见其益，有时而大；积德累行，不知其善，有时而用；弃义背理，不知其恶，有时而亡。”\u003cbr/\u003e\u003cbr/\u003e     [61]《后汉书·卓鲁魏刘列传第十五·卓茂传》：“（卓茂）后以儒术举为侍郎，给事黄门，迁密令。劳心谆谆，视人如子，举善而教，口无恶言，吏人亲爱而不忍欺之。”\u003cbr/\u003e\u003cbr/\u003e     [62]《周易·中孚卦》：“九二：鹤鸣在阴，其子和之。我有好爵，吾与尔靡之。”\u003cbr/\u003e\u003cbr/\u003e     [63]《管子·戒第二十六》：“无翼而飞者声也，无根而固者情也，无方而富者生也，公亦固情谨声，以严尊生。此谓道之荣。”\u003cbr/\u003e\u003cbr/\u003e     [64]《后汉书·第五钟离宋寒列传第三十一·第五伦传》：“（第五）伦奉公尽节，言事无所依违。诸子或时谏止，辄叱遣之，吏人奏记及便宜者，亦并封上，其无私若此。性质悫，少文采，在位以贞白称，时人方之前朝贡禹。然少蕴藉，不修威仪，亦以此见轻。或问伦曰：‘公有私乎？’对曰：‘昔人有与吾千里马者，吾虽不受，每三公有所选举，心不能忘，而亦终不用也。吾兄子常病，一夜十往，退而安寝；吾子有疾，虽不省视而竟夕不眠。若是者，岂可谓无私乎？’”\u003cbr/\u003e\u003cbr/\u003e     [65]杜甫《草堂》：“天下尚未宁，健儿胜腐儒。飘风尘际，何地置老夫。于时见疣赘，骨髓幸未枯。饮啄愧残生，食薇不敢馀。”\u003cbr/\u003e\u003cbr/\u003e     [66]杜甫《草堂》：“天下尚未宁，健儿胜腐儒。飘风尘际，何地置老夫。于时见疣赘，骨髓幸未枯。饮啄愧残生，食薇不敢馀。”\u003cbr/\u003e\u003cbr/\u003e     [67]《汉书·何武王嘉师丹传第五十六·王嘉传》：“今贤散公赋以施私惠，一家至受千金，往古以来贵臣未尝有此，流闻四方，皆同怨之。里谚曰：‘千人所指，无病而死。’臣常为之寒心。”\u003cbr/\u003e\u003cbr/\u003e     [68]《魏书·列传第六十五·高谦之传》：“故有国有家者，不患民不我归，唯患政之不立；不恃敌不我攻，唯恃吾不可侮。此乃千载共遵，百王一致。”\u003cbr/\u003e\u003cbr/\u003e     [69]汉武帝之女，汉昭帝的异母姐姐，封鄂邑。与上官桀、上官安及桑弘羊等合谋诛除霍光，谋立武帝之子燕王刘旦，事发后自杀。\u003cbr/\u003e\u003cbr/\u003e     [70]《旧唐书·列传第一百四十八·西戎传》：“先是，其国童谣云：‘高昌兵马如霜雪，汉家兵马如日月。日月照霜雪，回手自消灭。’文泰使人捕其初唱者，不能得。”\u003cbr/\u003e\u003cbr/\u003e     [71]《孟子·尽心章句上》：“孟子曰：‘于不可已而已者，无所不已；于所厚者薄，无所不薄也。其进锐者，其退速。’”\u003cbr/\u003e\u003cbr/\u003e     [72]《三国志·魏书·杜恕传》：“今大臣亲奉明诏，给事目下，其有夙夜在公，恪勤特立，当官不挠贵势，执平不阿所私，危言危行以处朝廷者，自明主所察也。若尸禄以为高，拱默以为智，当官苟在于免负，立朝不忘于容身，洁行逊言以处朝廷者，亦明主所察也。”\u003cbr/\u003e\u003cbr/\u003e     [73]《新五代史·唐明宗家人传·李从璟传》：“其父以兵攻其君，为其子者，从父乎？从君乎？曰：‘身从其居，志从其义，可也。’身居君所则从君，居父所则从父。”\u003cbr/\u003e\u003cbr/\u003e     [74]《管子·正世第四十七》：“夫利莫大于治，害莫大于乱，夫五帝三王所以成功立名显于后世者，以为天下致利除害也。事行不必同，所务一也。”\u003cbr/\u003e\u003cbr/\u003e     [75]《春秋左传·襄公二十九年》：“为之歌《颂》，曰：‘至矣哉！直而不倨，曲而不屈；迩而不逼，远而不携；迁而不淫，复而不厌；哀而不愁，乐而不荒；用而不匮，广而不宣；施而不费，取而不贪；处而不底，行而不流。五声和，八风平；节有度，守有序。盛德之所同也！’”\u003cbr/\u003e\u003cbr/\u003e     [76]《论语·阳货》：“子曰：‘饱食终日，无所用心，难矣哉！不有博弈者乎，为之犹贤乎已。’”\u003cbr/\u003e\u003cbr/\u003e     [77]详见《汉书·霍光金日磾传第三十八》《汉书·外戚传第六十七上·上官皇后传》。\u003cbr/\u003e\u003cbr/\u003e     [78]《裴注三国志·魏书二十八·毋丘俭传》：“裴松之注：习凿齿曰：毋丘俭感明帝之顾命，故为此役。君子谓毋丘俭事虽不成，可谓忠臣矣。夫竭节而赴义者我也，成之与败者时也，我苟无时，成何可必乎？忘我而不自必，乃所以为忠也。古人有言：‘死者复生，生者不愧。’若毋丘俭可谓不愧也。”","cnt":0,"sort":16676819,"author":"小伍","prev":"16676818.html","next":"16676820.html","book_title":"女帝师（全集）","updateTimeFmt":"2024-03-31 00:37:39","category":"都市小说"}