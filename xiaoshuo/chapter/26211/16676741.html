{"id":0,"code":"16676741.html","title":"第275章 女帝师四(69)","latest_chapter_name":"正文 第354章 女帝师五(79)","xiao_shuo_code":"26211","content":"\u003cbr/\u003e\u003cbr/\u003e    [209]《汉书·隽疏于薛平彭传第四十一·于定国传》：“始，定国父于公，其闾门坏，父老方共治之。于公谓曰：‘少高大闾门，令容驷马高盖车。我治狱多阴德，未尝有所冤，子孙必有兴者。’至定国为丞相，永为御史大夫，封侯传世云。”\u003cbr/\u003e\u003cbr/\u003e     [210]《周易·系辞上》：“是故法象莫大乎天地﹔变通莫大乎四时﹔县象著明莫大乎日月﹔崇高莫大乎富贵﹔备物致用，立成器以为天下利，莫大乎圣人﹔探赜索隐，钩深致远，以定天下之吉凶，成天下之亹亹者，莫大乎蓍龟。”\u003cbr/\u003e\u003cbr/\u003e     [211]《后汉书·桓荣丁鸿列传第二十七·丁鸿传》：“夫坏崖破岩之水，源自涓涓﹔干云蔽日之木，起于葱青。禁微则易，救末者难，人莫不忽于微细，以致其大。”\u003cbr/\u003e\u003cbr/\u003e     [212]《说苑·修文》：“（天子）入其境，土地辟除，敬老尊贤，则有庆，益其地﹔入其境，土地荒秽，遗老失贤，掊克在位，则有让，削其地。”\u003cbr/\u003e\u003cbr/\u003e     [213]《孟子·滕文公下》：“曰：‘子何以其志为哉？其有功于子，可食而食之矣。且子食志乎？食功乎？’曰：‘食志。’曰：‘有人于此，毁瓦画墁，其志将以求食也，则子食之乎？’曰：‘否。’曰：‘然则子非食志也，食功也。’”\u003cbr/\u003e\u003cbr/\u003e     [214]《说苑·谈丛》\u003cbr/\u003e\u003cbr/\u003e     [215]《旧唐书·列传第三十二·许敬宗传》：“谥者，饰终之称也，得失一朝，荣辱千载。若使嫌隙是实，即合据法推绳﹔如其不亏直道，义不可夺，官不可侵。二三其德，何以言礼？”\u003cbr/\u003e\u003cbr/\u003e     [216]《说苑·反质》：“孔子曰：‘贲非正色也，是以叹之。吾思夫质素，白当正白，黑当正黑。夫质又何也？吾亦闻之，丹漆不文，白玉不雕，宝珠不饰，何也？质有余者，不受饰也。’”\u003cbr/\u003e\u003cbr/\u003e     [217]《后汉书·吴盖陈臧列传第八·臧宫传》：“福不再来，时或易失，岂宜固守文德而堕武事乎？”\u003cbr/\u003e\u003cbr/\u003e     [218]《孔子家语·卷五·困誓第二十二》：“孔子曰：‘不观高崖，何以知颠坠之患﹔不临深泉，何以知没溺之患﹔不观巨海，何以知风波之患。失之者其不在此乎？士慎此三者，则无累于身矣。’”\u003cbr/\u003e\u003cbr/\u003e     [219]《诗经·国风·邶风·雄雉》：“雄雉于飞，泄泄其羽。我之怀矣，自诒伊阻。雄雉于飞，下上其音。展矣君子，实劳我心。瞻彼日月，悠悠我思。道之云远，曷云能来？百尔君子，不知德行。不忮不求，何用不臧。”\u003cbr/\u003e\u003cbr/\u003e     [220]《荀子·修身篇第二》：“好法而行，士也﹔笃志而体，君子也﹔齐明而不竭，圣人也。”\u003cbr/\u003e\u003cbr/\u003e     [221]《隋书·列传第四十九》：“然事无恒规，权无定势，亲疏因其强弱，服叛在其盛衰。”\u003cbr/\u003e\u003cbr/\u003e     [222]《旧唐书·穆宗本纪》：“观夫孱主，可谓痛心，不知创业之艰难，不恤黎元之疾苦。谓威权在手，可以力制万方﹔谓旒冕在躬，可以坐驰九有。曾不知聚则万乘，散则独夫，朝作股肱，暮为仇敌。”\u003cbr/\u003e\u003cbr/\u003e     [223]《魏书·列传第五十·李彪传》：“《书》称‘无旷庶官’，《诗》有‘职思其忧’﹔臣虽今非所司，然昔忝斯任，故不以草茅自疏，敢言及于此。语曰‘患为之者不必知，知之者不得为’，臣诚不知，强欲为之耳。”\u003cbr/\u003e\u003cbr/\u003e     [224]《旧唐书·列传第七·裴寂传》\u003cbr/\u003e\u003cbr/\u003e     [225]《论语·尧曰第二十》：“舜亦以命禹。曰：‘予小子履，敢用玄牡，敢昭告于皇皇后帝：有罪不敢赦。帝臣不蔽，简在帝心。朕躬有罪，无以万方﹔万方有罪，罪在朕躬。’”\u003cbr/\u003e\u003cbr/\u003e     [226]《汉书·张陈王周传第十·周勃传》：“上曰：‘苟各有主者，而君所主何事也？’平谢曰：‘主臣！陛下不知其驽下，使待罪宰相。宰相者，上佐天子理阴阳，顺四时，下遂万物之宜，外填抚四夷诸侯，内亲附百姓，使卿大夫各得任其职也。’上称善。”\u003cbr/\u003e\u003cbr/\u003e     [227]《汉书·翟方进传第五十四》：“传曰：‘高而不危，所以长守贵也。’欲退君位，尚未忍。君其孰念详计，塞绝奸原，忧国如家，务便百姓以辅朕。朕既已改，君其自思，强食慎职。使尚书令赐君上尊酒十石，养牛一，君审处焉。”\u003cbr/\u003e\u003cbr/\u003e     [228]《道德经》：“不尚贤，使民不争﹔不贵难得之货，使民不为盗﹔不见可欲，使民心不乱。是以圣人之治，虚其心，实其腹，弱其志，强其骨。常使民无知无欲，使夫智者不敢为也。为无为，则无不治。”\u003cbr/\u003e\u003cbr/\u003e     [229]《后汉书·马援列传第十四·马援传》：“臣闻王德圣政，不忘人之功，采其一美，不求备于众。故高祖赦蒯通而以王礼葬田横，大臣旷然，咸不自疑。夫大将在外，谗言在内，微过辄记，大功不计，诚为国之所慎也。故章邯畏口而奔楚，燕将据聊而不下。岂其甘心末规哉，悼巧言之伤类也。”\u003cbr/\u003e\u003cbr/\u003e     [230]《资治通鉴》：“臣光曰：君子之于正道，不可少顷离也，不可跬步失也。以昭明太子之仁孝，武帝之慈爱，一染嫌疑之迹，身以忧死，罪及后昆，求吉得凶，不可湔涤，可不戒哉！是以诡诞之士，奇邪之术，君子远之。”\u003cbr/\u003e\u003cbr/\u003e     [231]《列子·杨朱》：“且臣闻之：吞舟之鱼，不游枝流﹔鸿鹄高飞，不集汙池。何则？其极远也。黄钟大吕，不可从烦奏之舞，何则？其音疏也。”\u003cbr/\u003e\u003cbr/\u003e     [232]《宋史·列传第七十二·富弼传》：“（富）弼知帝果于有为，对曰：‘人主好恶，不可令人窥测﹔可测，则奸人得以傅会。当如天之监人，善恶皆所自取，然后诛赏随之，则功罪无不得其实矣。’”\u003cbr/\u003e\u003cbr/\u003e     [233]《旧唐书·列传第十七·李绩传》：“二十三年，太宗寝疾，谓高宗曰：‘汝于李绩无恩，我今将责出之。我死后，汝当授以仆射，即荷汝恩，必致其死力。’乃出为叠州都督。高宗即位，其月，召拜洛州刺史，寻加开府仪同三司，令同中书门下，参掌机密。是岁，册拜尚书左仆射。”\u003cbr/\u003e\u003cbr/\u003e     [234]唐代宗李豫为皇子时，封广平王，唐肃宗封他为天下兵马大元帅，“带领”郭子仪和李光弼等平定安史之乱，立为皇太子。唐德宗李适为皇子时，封雍王，唐代宗封他为天下兵马大元帅，平史朝义，收复东都洛阳。\u003cbr/\u003e\u003cbr/\u003e     [235]东汉顺帝封自己的乳母为野王君。北魏君主因做太子时生母就被杀死，因此即位后尊奉保母，甚至尊位太后，曰保太后，入后妃传。\u003cbr/\u003e\u003cbr/\u003e     [236]《韩非子·难势第四十》：“尧为匹夫不能治三人，而桀为天子能乱天下。吾以此知势位之足恃，而贤智之不足慕也。”\u003cbr/\u003e\u003cbr/\u003e     [237]《后汉书·杨李翟应霍爰徐列传第三十八·霍谞传》：“谞闻《春秋》之义，原情定过，赦事诛意，故许止虽弑君而不罪，赵盾以纵贼而见书。此仲尼所以垂王法，汉世所宜遵前修也。”\u003cbr/\u003e\u003cbr/\u003e     [238]《韩非子·说疑第四十四》：“孽有拟之子，配有拟妻之妾，廷有拟相之臣，臣有拟主之宠，此四者国之所危也。故曰：‘内宠并后，外宠贰政，枝子配，大臣拟主，乱之道也。’”\u003cbr/\u003e\u003cbr/\u003e     [239]《新唐书·列传第三十八·徐有功传》\u003cbr/\u003e\u003cbr/\u003e     [240]《春秋左传·文公元年至十八年》：“介人之宠，非勇也。损怨益仇，非知也。以私害公，非忠也。释此三者，何以事夫子？”\u003cbr/\u003e\u003cbr/\u003e     [241]《后汉书·冯岑贾列传第七·冯异传》：“苟令长安尚可扶助，延期岁月，疏不间亲，远不逾近，季文岂能居一隅哉？”\u003cbr/\u003e\u003cbr/\u003e     [242]《墨子·所染》：“非独国有染也，士亦有染。其友皆好仁义，淳谨畏令，则家日益、身日安、名日荣，处官得其理矣，则段干木、禽子、傅说之徒是也。其友皆好矜奋，创作比周，则家日损、身日危、名日辱，处官失其理矣，则子西、易牙、竖刀之徒是也。诗曰‘必择所堪，必谨所堪’者，此之谓也。”\u003cbr/\u003e\u003cbr/\u003e     [243]《道德经》：“持而盈之，不如其已。揣而锐之，不可长保。金玉满堂，莫之能守。富贵而骄，自遗其咎。功遂身退，天之道也。”\u003cbr/\u003e\u003cbr/\u003e     [244]《韩非子·说林上》：“慧子曰：‘狂者东走，逐者亦东走。其东走则同，其所以东走之为则异。故曰：同事之人，不可不审察也。’”\u003cbr/\u003e\u003cbr/\u003e     [245]《说苑·谈丛》：“士不以利移，不为患改，孝敬忠信之事立，虽死而不悔。智而用私，不如愚而用公，故曰巧伪不如拙诚。学问不倦，所以治己也﹔教诲不厌，所以治人也。所以贵虚无者，得以应变而合时也。冠虽故，必加于首﹔履虽新，必关于足。上下有分，不可相倍。一心可以事百君，百心不可以事一君。故曰：正而心又少而言。”\u003cbr/\u003e\u003cbr/\u003e     [246]《魏书·列传第四十·刘昞传》：“臣闻太上立德，其次立功、立言。死而不朽，前哲所尚﹔思人爱树，自古称美。”\u003cbr/\u003e\u003cbr/\u003e     [247]《后汉书·第五钟离宋寒列传第三十一·钟离意传》：“（钟离意）对曰：‘臣闻孔子忍渴于盗泉之水，曾参回车于胜母之闾，恶其名也。此臧秽之宝，诚不敢拜。’”\u003cbr/\u003e\u003cbr/\u003e     [248]《庄子·齐物论》：“狙公赋芧，曰‘朝三而暮四’，众狙皆怒。曰‘然则朝四而暮三’，众狙皆悦。名实未亏，而喜怒为用，亦因是也。”\u003cbr/\u003e\u003cbr/\u003e     [249]《说苑·立节》：“诗云：‘我心匪石，不可转也，我心匪席，不可卷也。’言不失己也。能不失己，然后可与济难矣，此士君子之所以越众也。”\u003cbr/\u003e\u003cbr/\u003e     [250]宋庭芬有五女，曰若莘、若昭、若伦、若宪、若荀，皆警慧，善属文；而若昭、若宪成就更高些。唐德宗贞元年间（785—805年）都被召入宫廷，称为女学士。若昭于唐穆宗（821—824 年在位）时拜为尚宫，历经穆宗、敬宗、文宗三朝，皆呼先生，后进封梁国夫人。","cnt":0,"sort":16676741,"author":"小伍","prev":"16676740.html","next":"16676742.html","book_title":"女帝师（全集）","updateTimeFmt":"2024-03-31 00:37:39","category":"都市小说"}