{"id":0,"code":"16676737.html","title":"第271章 女帝师四(65)","latest_chapter_name":"正文 第354章 女帝师五(79)","xiao_shuo_code":"26211","content":"\u003cbr/\u003e\u003cbr/\u003e    [3]《论语·述而》：“子曰：‘仁远乎哉？我欲仁，斯仁至矣。’”\u003cbr/\u003e\u003cbr/\u003e     [4]《魏书·列传第五十二·郭祚传》：“祚表曰：‘萧衍狂悖，擅断川渎，役苦民劳，危亡已兆。然古谚有之，“敌不可纵”。夫以一酌之水，或为不测之渊﹔如不时灭，恐同原草。’”\u003cbr/\u003e\u003cbr/\u003e     [5]《春秋左传·桓公元年至十八年》：“于是齐人侵鲁疆，疆吏来告，公曰：‘疆场之事，慎守其一，而备其不虞。姑尽所备焉。事至而战，又何谒焉？’”\u003cbr/\u003e\u003cbr/\u003e     [6]李白《赠从兄襄阳少府皓》\u003cbr/\u003e\u003cbr/\u003e     [7]王符《潜夫论》：“人天情通，气感相和，善恶相徵，异端变化。圣人运之，若御舟车，作民精神，莫能含嘉。”\u003cbr/\u003e\u003cbr/\u003e     [8]《三国志·魏书·任城陈萧王传第十九》：“臣闻羊质虎皮，见草则悦，见豺则战，忘其皮之虎也。今置将不良，有似于此。故语曰：‘患为之者不知，知之者不得为也。’”\u003cbr/\u003e\u003cbr/\u003e     [9]《周易·艮卦》：“《彖》曰：‘艮，止也。时止则止，时行则行，动静不失其时，其道光明。’”\u003cbr/\u003e\u003cbr/\u003e     [10]《诗经·大雅·荡之什·抑》：“於乎小子，告尔旧止。听用我谋，庶无大悔。天方艰难，曰丧厥国。取譬不远，昊天不忒。回遹其德，俾民大棘。”\u003cbr/\u003e\u003cbr/\u003e     [11]《周易·震卦》：“《象》曰：‘洊雷，震﹔君子以恐惧修省。’”\u003cbr/\u003e\u003cbr/\u003e     [12]《诗经·小雅·节南山之什·巧言》：“乱之初生，僭始既涵。乱之又生，君子信谗。君子如怒，乱庶遄沮。君子如祉，乱庶遄已。”\u003cbr/\u003e\u003cbr/\u003e     [13]《晋书·列传第六十八·王敦传》：“虽功大宜报，亦宜有以裁之，当杜渐防萌，慎之在始。”\u003cbr/\u003e\u003cbr/\u003e     [14]《孔雀东南飞》\u003cbr/\u003e\u003cbr/\u003e     [15]杜牧《河湟》：“元载相公曾借箸，宪宗皇帝亦留神。旋见衣冠就东市，忽遗弓剑不西巡。牧羊驱马虽戎服，白发丹心尽汉臣。唯有凉州歌舞曲，流传天下乐闲人。”\u003cbr/\u003e\u003cbr/\u003e     [16]《史记·仲尼弟子列传》：“方孔悝作乱，子路在外，闻之而驰往。遇子羔出卫城门，谓子路曰：‘出公去矣，而门已闭，子可还矣，毋空受其祸。’子路曰：‘食其食者不避其难。’子羔卒去。有使者入城，城门开，子路随而入。造蒉聩，蒉聩与孔悝登台。子路曰：‘君焉用孔悝？请得而杀之。’蒉聩弗听。于是子路欲燔台，蒉聩惧，乃下石乞、壶黡攻子路，击断子路之缨。子路曰：‘君子死而冠不免。’遂结缨而死。”\u003cbr/\u003e\u003cbr/\u003e     [17]《史记·晋世家》：“介子推从者怜之，乃悬书宫门曰：‘龙欲上天，五蛇为辅。龙已升云，四蛇各入其宇，一蛇独怨，终不见处所。’文公出，见其书，曰：‘此介子推也。吾方忧王室，未图其功。’使人召之，则亡。遂求所在，闻其入绵上山中，于是文公环绵上山中而封之，以为介推田，号曰介山，‘以记吾过，且旌善人’。”\u003cbr/\u003e\u003cbr/\u003e     [18]《三国志·魏书·辛毗杨阜高堂隆传第二十五·高堂隆传》：“故臣以为使先代之君知其所行必将至于败，则弗为之矣。是以亡国之主自谓不亡，然后至于亡﹔贤圣之君自谓将亡，然后至于不亡。”\u003cbr/\u003e\u003cbr/\u003e     [19]《春秋左传·隐公元年至十一年》：“君子曰：‘善不可失，恶不可长，其陈桓公之谓乎！长恶不悛，从自及也。虽欲救之，其将能乎？《商书》曰：“恶之易也，如火之燎于原，不可乡迩，其犹可扑灭？”周任有言曰：“为国家者，见恶如农夫之务去草焉，芟夷蕴崇之，绝其本根，勿使能殖，则善者信矣。”’”\u003cbr/\u003e\u003cbr/\u003e     [20]《国语·周语下》：“谚曰：‘从善如登，从恶如崩。’昔孔甲乱夏，四世而陨。玄王勤商，十有四世而兴﹔帝甲乱之，七世而陨。后稷勤周，十有五世而兴﹔幽王乱之，十有四世矣。”\u003cbr/\u003e\u003cbr/\u003e     [21]《史记·周本纪》：“崇侯虎谮西伯于殷纣曰：‘西伯积善累德，诸侯皆向之，将不利于帝。’帝纣乃囚西伯于羑里。闳夭之徒患之。乃求有莘氏美女，骊戎之文马，有熊九驷，他奇怪物，因殷嬖臣费仲而献之纣。纣大说，曰：‘此一物足以释西伯，况其多乎！’乃赦西伯，赐之弓矢斧钺，使西伯得征伐。曰：‘谮西伯者，崇侯虎也。’西伯乃献洛西之地，以请纣去炮烙之刑。纣许之。”\u003cbr/\u003e\u003cbr/\u003e     [22]刘长卿《长门怨》\u003cbr/\u003e\u003cbr/\u003e     [23]《慎子·逸文》：“一兔走街，百人追之，贪人具存，人莫之非者，以兔为未定分也。积兔满市，过而不顾，非不欲兔也，分定之后，虽鄙不争。”\u003cbr/\u003e\u003cbr/\u003e     [24]《后汉书·张衡列传第四十九》：“是何观同而见异也？君子不患位之不尊，而患德之不崇﹔不耻禄之不夥，而耻智之不博。”\u003cbr/\u003e\u003cbr/\u003e     [25]《诗经·大雅·文王之什·思齐》：“思齐大任，文王之母。思媚周姜，京室之妇。大姒嗣徽音，则百斯男。惠于宗公，神罔时怨，神罔时恫。刑于寡妻，至于兄弟，以御于家邦。雍雍在宫，肃肃在庙。不显亦临，无射亦保。肆戎疾不殄，烈假不瑕。不闻亦式，不谏亦入。肆成人有德，小子有造。古之人无斁，誉髦斯士。”\u003cbr/\u003e\u003cbr/\u003e     [26]《易经·丰卦》：“日中则昃，月盈则食，天地盈虚，与时消息，而况于人乎？况于鬼神乎？”\u003cbr/\u003e\u003cbr/\u003e     [27]《春秋左传·桓公元年至十八年》：“初，晋穆侯之夫人姜氏以条之役生太子，命之曰仇。其弟以千亩之战生，命之曰成师。师服曰：‘异哉，君之名子也！夫名以制义，义以出礼，礼以体政，政以正民。是以政成而民听，易则生乱。嘉耦曰妃，怨耦曰仇，古之命也。今君命大子曰仇，弟曰成师，始兆乱矣，兄其替乎？’”\u003cbr/\u003e\u003cbr/\u003e     [28]《周易·大畜卦》：“《象》曰：‘天在山中，大畜﹔君子以多识前言往行，以畜其德。’”\u003cbr/\u003e\u003cbr/\u003e     [29]《后汉书·列女传·班昭传》：“女有四行，一曰妇德，二曰妇言，三曰妇容，四曰妇功。夫云妇德，不必才明绝异也﹔妇言，不必辩口利辞也﹔妇容，不必颜色美丽也﹔妇功，不必工巧过人也。”\u003cbr/\u003e\u003cbr/\u003e     [30]《汉书·景十三王传第二十三·广川王刘去传》\u003cbr/\u003e\u003cbr/\u003e     [31]《道德经》：“将欲翕之，必故张之。将欲弱之，必故强之。将欲废之，必固兴之。将欲夺之，必固与之。”\u003cbr/\u003e\u003cbr/\u003e     [32]亭户：宋代煎盐的有亭户，有锅户。《宋史·食货志》载：“鬻海为盐，其鬻盐之地曰亭场，民曰亭户，或谓之灶户。”亭户煎出的盐叫正盐，一律归公，锅户煎出的叫浮盐，准许卖给商贩。\u003cbr/\u003e\u003cbr/\u003e     [33]《春秋左传·桓公元年至十八年》：“楚屈瑕将盟贰、轸。郧人军于蒲骚，将与随、绞、州、蓼伐楚师。莫敖患之。斗廉曰：‘郧人军其郊，必不诫，且日虞四邑之至也。君次于郊郢，以御四邑。我以锐师宵加于郧，郧有虞心而恃其城，莫有斗志。若败郧师，四邑必离。’莫敖曰：‘盍请济师于王？’对曰：‘师克在和，不在众。商、周之不敌，君之所闻也。成军以出，又何济焉？’”\u003cbr/\u003e\u003cbr/\u003e     [34]《北史·列传第五十五·段勇传》：“时有贼魁元伯生，西自崤、潼，东至巩、洛，屠陷城壁，所在为患。孝武遣京畿大都督疋娄昭讨之，昭请以五千人行。永进曰：‘此贼既无城栅，唯以寇抄为资，取之在速，不在众也。若星驰电发，出其不虞，精骑五百足矣。’帝然其计，于是命永代昭，以五百骑倍道兼进，遂破平之。”\u003cbr/\u003e\u003cbr/\u003e     [35]《春秋左传·隐公元年至十一年》：“北戎侵郑，郑伯御之。患戎师，曰：‘彼徒我车，惧其侵轶我也。’公子突曰：‘使勇而无刚者尝寇，而速去之。君为三覆以待之。戎轻而不整，贪而无亲，胜不相让，败不相救。先者见获必务进，进而遇覆必速奔，后者不救，则无继矣。乃可以逞。’从之。”\u003cbr/\u003e\u003cbr/\u003e     [36]《孙子兵法·军争篇》：“故用兵之法，高陵勿向，背丘勿逆，佯北勿从，锐卒勿攻，饵兵勿食，归师勿遏，围师必阙，穷寇勿迫，此用兵之法也。”\u003cbr/\u003e\u003cbr/\u003e     [37]柳永《鬻海歌》\u003cbr/\u003e\u003cbr/\u003e     [38]《管子·宙合》：“千里之路，不可扶以绳。万家之都，不可平以准。”\u003cbr/\u003e\u003cbr/\u003e     [39]《史记·楚世家》：“初，吴之边邑卑梁与楚边邑钟离小童争桑，两家交怒相攻，灭卑梁人。卑梁大夫怒，发邑兵攻钟离。楚王闻之怒，发国兵灭卑梁。吴王闻之大怒，亦发兵，使公子光因建母家攻楚，遂灭钟离、居巢。楚乃恐而城郢。”\u003cbr/\u003e\u003cbr/\u003e     [40]《春秋左传·僖公元年至三十三年》：“王使简师父告于晋，使左鄢父告于秦。天子无出，书曰：‘天王出居于郑。’辟母弟之难也。”\u003cbr/\u003e\u003cbr/\u003e     [41]《春秋左传·文公元年至十八年》：“晋人以公不朝来讨，公如晋。夏四月己巳，晋人使阳处父盟公以耻之。书曰：‘及晋处父盟。’以厌之也。适晋不书，讳之也。”\u003cbr/\u003e\u003cbr/\u003e     [42]《北齐书·列传第三文襄六王·高长恭传》：“芒山之捷，后主谓长恭曰：‘入阵太深，失利悔无所及。’对曰：‘家事亲切，不觉遂然。’帝嫌其称家事，遂忌之。及在定阳，其属尉相愿谓曰：‘王既受朝寄，何得如此贪残？’长恭未答。相愿曰：‘岂不由芒山大捷，恐以威武见忌，欲自秽乎？’长恭曰：‘然。’相愿曰：‘朝廷若忌王，于此犯便当行罚，求福反以速祸。’”\u003cbr/\u003e\u003cbr/\u003e     [43]《慎子·逸文》：“君臣之间，犹权衡也。权左轻则右重，右重则左轻。轻重迭相橛，天地之理也。”\u003cbr/\u003e\u003cbr/\u003e     [44]《周易·晋卦》：“《象》曰：‘明出地上，晋﹔君子以自昭明德。’”\u003cbr/\u003e\u003cbr/\u003e     [45]《周易·序卦》：“主器者莫若长子，故受之以震。’”\u003cbr/\u003e\u003cbr/\u003e     [46]《汉书·张汤传》：“张汤，杜陵人也。父为长安丞，出，汤为儿守舍。还，鼠盗肉，父怨，笞汤。汤掘熏得鼠及余肉，劾鼠掠治，传爰书，讯鞫论报，并取鼠与肉，具狱磔堂下。父见之，视文辞如老狱吏，大惊，遂使书狱。”\u003cbr/\u003e\u003cbr/\u003e     [47]《贞观政要·诚信第十七》：“且君子小人，貌同心异。君子掩人之恶，扬人之善，临难无苟免，杀身以成仁。小人不耻不仁，不畏不义，唯利之所在，危人自安。”\u003cbr/\u003e\u003cbr/\u003e     [48]《墨子·卷一·修身第二》：“务言而缓行，虽辩必不听﹔多力而伐功，虽劳必不图。慧者心辩而不繁说，多力而不伐功，此以名誉扬天下，言无务为多而务为智，无务为文而务为察。”\u003cbr/\u003e\u003cbr/\u003e     [49]《诗经·国风·召南·行露》：“厌浥行露，岂不夙夜，谓行多露。谁谓雀无角？何以穿我屋？谁谓女无家？何以速我狱？虽速我狱，室家不足！谁谓鼠无牙？何以穿我墉？谁谓女无家？何以速我讼？虽速我讼，亦不女从！”\u003cbr/\u003e\u003cbr/\u003e     [50]《管子·形势》：“君不君，则臣不臣。父不父，则子不子。上失其位，则下踰其节。上下不和，令乃不行。”\u003cbr/\u003e\u003cbr/\u003e     [51]《论语·述而》：“互乡难与言，童子见，门人惑。子曰：‘与其进也，不与其退也，唯何甚？人洁己以进，与其洁也，不保其往也。’”\u003cbr/\u003e\u003cbr/\u003e     [52]《汉书·天文志》：“左角，理﹔右角，将。大角者，天王帝坐廷。其两旁各有三星，鼎足句之，曰摄提。摄提者，直斗杓所指，以建时节，故曰‘摄提格’。”\u003cbr/\u003e\u003cbr/\u003e     [53]《后汉书·天文志第十》：“故《秦史》书始皇之时，彗孛大角，大角以亡，有大星与小星斗于宫中，是其废亡之征。”星孛、彗孛都是指彗星。\u003cbr/\u003e\u003cbr/\u003e     [54]《宋史·天文志三》：“大角一星，在摄提间，天王坐也。又为天栋，正经纪也。光明润泽，为吉﹔青，为忧﹔赤，为兵﹔白，为丧﹔黑，为疾﹔色黄而静，民安﹔动，则人主好游。月犯之，大臣忧，王者恶之。月晕，其分人主有服。五星犯之，臣谋主，有兵。太白守之，为兵。彗星出，其分主更改，或为兵。天子失仁则守之。孛星犯，为兵﹔守之，主忧。客星犯、守，臣谋上﹔出，则人主受制。流星入，王者恶之﹔犯之，边兵起。云气青，主忧﹔白，为丧﹔黄气出，有喜。”\u003cbr/\u003e\u003cbr/\u003e     [55]《汉书·五行志第七下之上》：“成帝河平三年二月丙戌，犍为柏江山崩，捐江山崩，皆廱江水，江水逆流坏城，杀十三人，地震积二十一日，百二十四动。元延三年正月丙寅，蜀郡岷山崩，廱江，江水逆流，三日乃通。刘向以为，周时岐山崩，三川竭，而幽王亡。岐山者，周所兴也。汉家本起于蜀、汉，今所起之地山崩川竭，星孛又及摄提、大角，从参至辰，殆必亡矣。其后，三世之嗣，王莽篡位。”\u003cbr/\u003e\u003cbr/\u003e     [56]《晋书·天文志第三下》\u003cbr/\u003e\u003cbr/\u003e     [57]《诗经·国风·邶风·柏舟》\u003cbr/\u003e\u003cbr/\u003e     [58]《裴注三国志·魏书·任苏杜郑仓传第十六》“注：傅子曰：先云：‘既欲为虎而恶食人肉，失所以为虎矣。今不杀，必为后患。’”\u003cbr/\u003e\u003cbr/\u003e     [59]白居易《真娘墓》：“真娘墓，虎丘道。不识真娘镜中面，唯见真娘墓头草。霜摧桃李风折莲，真娘死时犹少年。脂肤荑手不牢固，世间尤物难留连。难留连，易销歇。塞北花，江南雪。”\u003cbr/\u003e\u003cbr/\u003e     [60]《国语·周语下》：“耳目，心之枢机也，故必听和而视正。听和则聪，视正则明。”\u003cbr/\u003e\u003cbr/\u003e     [61]《论语·里仁》：“子曰：‘古者言之不出，耻躬之不逮也。’子曰：‘以约失之者，鲜矣。’子曰：‘君子欲讷于言，而敏于行。’”\u003cbr/\u003e\u003cbr/\u003e     [62]《周易·系辞上》：“乱之所生也，则言语以为阶。君不密则失臣，臣不密则失身，几事不密则害成。是以君子慎密而不出也。”\u003cbr/\u003e\u003cbr/\u003e     [63]《开元占经·云气杂占》\u003cbr/\u003e\u003cbr/\u003e     [64]《汉书·宣帝纪第八》：“至后元二年，武帝疾，往来长杨、五柞宫，望气者言长安狱中有天子气，上遣使者分条中都官狱系者，轻、重皆杀之。内谒者令郭穰夜至郡邸狱，吉拒闭，使者不得入，曾孙赖吉得全。因遭大赦，吉乃载曾孙送祖母史良娣家。”","cnt":0,"sort":16676737,"author":"小伍","prev":"16676736.html","next":"16676738.html","book_title":"女帝师（全集）","updateTimeFmt":"2024-03-31 00:37:39","category":"都市小说"}