{"id":0,"code":"16676740.html","title":"第274章 女帝师四(68)","latest_chapter_name":"正文 第354章 女帝师五(79)","xiao_shuo_code":"26211","content":"\u003cbr/\u003e\u003cbr/\u003e    [174]《周书·列传第三十二·乐运传》：“高祖曰：‘卿言太子何如人？’运曰：‘中人也。’时齐王宪以下，并在帝侧。高祖顾谓宪等曰：‘百官佞我，皆云太子聪明睿知，唯运独云中人，方验运之忠直耳。’于是因问运中人之状。运对曰：‘班固以齐桓公为中人，管仲相之则霸，竖貂辅之则乱。谓可与为善，亦可与为恶也。’高祖曰：‘我知之矣。’”\u003cbr/\u003e\u003cbr/\u003e     [175]《荀子·法行篇》：“曾子曰：‘无内人之疏而外人之亲，无身不善而怨人，无刑已至而呼天。内人之疏而外人之亲，不亦反乎！身不善而怨人，不亦远乎！刑已至而呼天，不亦晚乎！诗曰：“涓涓源水，不雝不塞。毂已破碎，乃大其辐。事已败矣，乃重太息。”其云益乎！’”\u003cbr/\u003e\u003cbr/\u003e     [176]李世民《帝苑·务农》：“且君之化下，如风偃草。上不节心，则下多逸志。君不约己，而禁人为非，是犹恶火之燃，添薪望其止焰，忿池之浊，挠浪欲止其流，不可得也。莫若先正其身，则人不言而化矣。”\u003cbr/\u003e\u003cbr/\u003e     [177]《荀子·法行篇》：“曾子曰：‘无内人之疏而外人之亲，无身不善而怨人，无刑已至而呼天。内人之疏而外人之亲，不亦反乎！身不善而怨人，不亦远乎！刑已至而呼天，不亦晚乎！诗曰：“涓涓源水，不雝不塞。毂已破碎，乃大其辐。事已败矣，乃重太息。”其云益乎！’”\u003cbr/\u003e\u003cbr/\u003e     [178]《说苑·君道》：“河间献王曰：‘禹称民无食，则我不能使也﹔功成而不利于人，则我不能劝也。故疏河以导之，凿江通于九派，洒五湖而定东海，民亦劳矣，然而不怨苦者，利归于民也。’”\u003cbr/\u003e\u003cbr/\u003e     [179]《易经·小畜卦》：“《彖》曰：‘小畜，柔得位而上下应之，曰小畜。健而巽，刚中而志行，乃亨。密云不雨，尚往也。自我西郊，施未行也。’《象》曰：‘风行天上，小畜。君子以懿文德。’”\u003cbr/\u003e\u003cbr/\u003e     [180]《史记·刺客列传》：“豫让曰：‘臣事范、中行氏，范、中行氏皆众人遇我，我故众人报之。至于智伯，国士遇我，我故国士报之。’”\u003cbr/\u003e\u003cbr/\u003e     [181]《列子·杨朱》：“理无久生。生非贵之所能存，身非爱之所能厚。且久生奚为？五情好恶，古犹今也﹔四体安危，古犹今也﹔世事苦乐，古犹今也﹔变易治乱，古犹今也。既闻之矣，既见之矣，既更之矣，百年犹厌其多，况久生之苦也乎？”\u003cbr/\u003e\u003cbr/\u003e     [182]《后汉书·桓谭冯衍列传第十八·冯衍传》：“衍闻顺而成者，道之所大也﹔逆而功者，权之所贵也。是故期于有成，不问所由﹔论于大体，不守小节。”\u003cbr/\u003e\u003cbr/\u003e     [183]《易经·恒卦》：“《彖》曰：‘恒，久也。刚上而柔下，雷风相与，巽而动，刚柔皆应，恒。’《象》曰：‘雷风，恒﹔君子以立不易方。’”\u003cbr/\u003e\u003cbr/\u003e     [184]《梁书·列传第二十八·张缵传》：“信理感而情悼，实凄怅于余悲﹔空沈吟以遐想，愧邯郸之妙词。望南陵以寓目，美牙门之守志﹔当晋师之席卷，岂籓篱而不庇。携老弱于穷城，犹区区乎一篑。虽挈瓶之小善，实君子之所识。”\u003cbr/\u003e\u003cbr/\u003e     [185]《史记·袁盎晁错列传第四·袁盎传》：“（袁）盎告归，道逢丞相申屠嘉，下车拜谒，丞相从车上谢袁盎。袁盎还，愧其吏，乃之丞相舍上谒，求见丞相。丞相良久而见之。盎因跪曰：‘原请间。’丞相曰：‘使君所言公事，之曹与长史掾议，吾且奏之﹔即私邪，吾不受私语。’”\u003cbr/\u003e\u003cbr/\u003e     [186]《旧唐书·列传四十五睿宗诸子》：“唐隆元年，（李成器）进封宋王。其月，睿宗践祚，拜左卫大将军。时将建储贰，以成器嫡长，而玄宗有讨平韦氏之功，意久不定。成器辞曰：‘储副者，天下之公器，时平则先嫡长，国难则归有功。若失其宜，海内失望，非社稷之福。臣今敢以死请。’累日涕泣固让，言甚切至。”\u003cbr/\u003e\u003cbr/\u003e     [187]《周易·随卦》：“《彖》曰：‘随，刚来而下柔，动而说，随。大亨贞，无咎，而天下随时。随时之义大矣哉。’《象》曰：‘泽中有雷，随﹔君子以向晦入宴息。’”\u003cbr/\u003e\u003cbr/\u003e     [188]《汉书·樊郦滕灌傅靳周传第十一·樊哙传》：“其后卢绾反，高帝使哙以相国击燕。是时，高帝病甚，人有恶哙党于吕氏，即上一日宫车晏驾，则哙欲以兵尽诛戚氏、赵王如意之属。高帝大怒，乃使陈平载绛侯代将，而即军中斩哙。陈平畏吕后，执哙诣长安。至则高帝已崩，吕后释哙，得复爵邑。”\u003cbr/\u003e\u003cbr/\u003e     [189]《国语·晋语四》：“（晋文公）遂如楚，楚成王以周礼享之，九献，庭实旅百。公子欲辞，子犯曰：‘天命也，君其飨之。亡人而国荐之，非敌而君设之，非天，谁启之心！’”\u003cbr/\u003e\u003cbr/\u003e     [190]《晋书·列传第四·杜预传》：“杜预，字元凯，京兆杜陵人也。祖畿，魏尚书仆射。父恕，幽州刺史。预博学多通，明于兴废之道，常言：‘德不可以企及，立功立言可庶几也。’”\u003cbr/\u003e\u003cbr/\u003e     [191]《旧唐书·列传第十三·萧瑀传》：“臣大业之日，见内史宣敕，或前后相乖者，百司行之，不知何所承用。所谓易必在前，难必在后，臣在中书日久，备见其事。”\u003cbr/\u003e\u003cbr/\u003e     [192]《新唐书·列传第七·十一宗诸子·李宁传》：“于是国嗣未立，李绛等建言：‘圣人以天下为大器，知一人不可独化，四海不可无本，故建太子以自副，然后人心定，宗祏安，有国不易之常道。陛下受命四年，而冢子未建，是开窥觎之端，乖慎重之义，非所以承列圣，示万世。’”\u003cbr/\u003e\u003cbr/\u003e     [193]《汉书·隽疏于薛平彭传第四十一·薛广德传》：“其秋，上（汉元帝）酎祭宗庙，出便门，欲御楼船，广德当乘舆车，免冠顿首曰：‘宜从桥。’诏曰：‘大夫冠。’广德曰：‘陛下不听臣，臣自刎，以血污车轮，陛下不得入庙矣！’上不说。先驱光禄大夫张猛进曰：‘臣闻主圣臣直。乘船危，就桥安，圣主不乘危。御史大夫言可听。’上曰：‘晓人不当如是邪！’乃从桥。”\u003cbr/\u003e\u003cbr/\u003e     [194]《说苑·君道》：“武王问太公曰：‘得贤敬士，或不能以为治者，何也？’太公对曰：‘不能独断，以人言断者殃也。’武王曰：‘何为以人言断？’太公对曰：‘不能定所去，以人言去﹔不能定所取，以人言取﹔不能定所为，以人言为﹔不能定所罚，以人言罚﹔不能定所赏，以人言赏。贤者不必用，不肖者不必退，而士不必敬。’”\u003cbr/\u003e\u003cbr/\u003e     [195]《旧唐书·列传三十·褚遂良传》：“且朋友不可以深交，深交必有怨﹔父子不可以滞爱，滞爱或生愆。”\u003cbr/\u003e\u003cbr/\u003e     [196]《九歌·云中君》：“浴兰汤兮沐芳，华采衣兮若英﹔灵连蜷兮既留，烂昭昭兮未央﹔謇将憺兮寿宫，与日月兮齐光﹔龙驾兮帝服，聊翱游兮周章﹔灵皇皇兮既降，猋远举兮云中﹔览冀洲兮有余，横四海兮焉穷﹔思夫君兮太息，极劳心兮忡忡。”\u003cbr/\u003e\u003cbr/\u003e     [197]《说苑·君道》：“筦子曰：‘权不两错，政不二门。’故曰：‘胫大于股者难以步，指大于臂者难以把，本小末大，不能相使也。’”\u003cbr/\u003e\u003cbr/\u003e     [198]《慎子·逸文》\u003cbr/\u003e\u003cbr/\u003e     [199]《管子·兵法》：“兵无主，则不蚤知敌。野无吏，则无蓄积。官无常，则下怨上。器械不巧，则朝无定。赏罚不明，则民轻其产。故曰：蚤知敌，则独行﹔有蓄积，则久而不匮﹔器械巧，则伐而不费﹔赏罚明，则勇士劝也。”\u003cbr/\u003e\u003cbr/\u003e     [200]《中庸》：“喜怒哀乐之未发，谓之中﹔发而皆中节，谓之和。中也者，天下之大本也﹔和也者，天下之达道也。致中和，天地位焉，万物育焉。”\u003cbr/\u003e\u003cbr/\u003e     [201]《礼记正义·明堂位第十四》：“淳于登之言，取义于《孝经·援神契》，说宗祀文王于明堂，以配上帝，曰明堂者，上圆下方，八窗四闼，布政之宫，在国之阳。”\u003cbr/\u003e\u003cbr/\u003e     [202]常景《赞四君诗四首·司马相如》：“长卿有艳才，直至不群性。郁若春烟举，皎如秋月映。游梁虽好仁，仕汉常称病。清贞非我事。穷达委天命。”\u003cbr/\u003e\u003cbr/\u003e     [203]《论语·季氏第十六》：“孔子曰：‘天下有道，则礼乐征伐自天子出﹔天下无道，则礼乐征伐自诸侯出。’”\u003cbr/\u003e\u003cbr/\u003e     [204]《道德经》：“执大象，天下往。往而不害，安平泰。乐与饵，过客止。道之出口，淡乎其无味，视之不足见，听之不足闻，用之不足既。”\u003cbr/\u003e\u003cbr/\u003e     [205]《曾子·守业》：“是故君子出言以鄂鄂，行身以战战，亦殆免于罪矣。”\u003cbr/\u003e\u003cbr/\u003e     [206]《论衡·命禄篇》：“凡人遇偶及遭累害，皆由命也。有死生寿夭之命，亦有贵贱贫富之命。自王公逮庶人，圣贤及下愚，凡有首目之类，含血之属，莫不有命。”\u003cbr/\u003e\u003cbr/\u003e     [207]《诗经·大雅·荡之什·抑》：“白圭之玷，尚可磨也。斯言之玷，不可为也。无易由言，无曰苟矣。莫扪朕舌，言不可逝矣。”\u003cbr/\u003e\u003cbr/\u003e     [208]《旧唐书·列传第二十四·马周传》","cnt":0,"sort":16676740,"author":"小伍","prev":"16676739.html","next":"16676741.html","book_title":"女帝师（全集）","updateTimeFmt":"2024-03-31 00:37:39","category":"都市小说"}