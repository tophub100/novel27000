{"id":0,"code":"16676665.html","title":"第203章 女帝师三(65)","latest_chapter_name":"正文 第354章 女帝师五(79)","xiao_shuo_code":"26211","content":"\u003cbr/\u003e\u003cbr/\u003e    [24]《论语·季氏》：“孔子曰：‘求！周任有言曰：“陈力就列，不能者止。”危而不持，颠而不扶，则将焉用彼相矣？且尔言过矣。虎兕出于柙，龟玉毁于椟中，是谁之过与？’”\u003cbr/\u003e\u003cbr/\u003e     [25]《诗经·国风·郑风·野有蔓草》：“野有蔓草，零露兮。有美一人，清扬婉兮。邂逅相遇，适我愿兮。野有蔓草，零露瀼瀼。有美一人，婉如清扬。邂逅相遇，与子偕臧。”\u003cbr/\u003e\u003cbr/\u003e     [26]《论语·先进》：“‘点！尔何如？’鼓瑟希，铿尔，舍瑟而作。对曰：‘异乎三子者之撰。’子曰：‘何伤乎？亦各言其志也。’曰：‘莫春者，春服既成。冠者五六人，童子六七人，浴乎沂，风乎舞雩，咏而归。’夫子喟然叹曰：‘吾与点也！’”\u003cbr/\u003e\u003cbr/\u003e     [27]《论语·阳货》：“阳货欲见孔子，孔子不见，归孔子豚。孔子时其亡也，而往拜之，遇诸涂。谓孔子曰：‘来！予与尔言。’曰：‘怀其宝而迷其邦，可谓仁乎？’曰：‘不可。’‘好从事而亟失时，可谓知乎？’曰：‘不可。’‘日月逝矣，岁不我与。’孔子曰：‘诺。吾将仕矣。’”\u003cbr/\u003e\u003cbr/\u003e     [28]《九州春秋》：“（沮）授谏辞曰：‘世称一兔走衢，万人逐之，一人获之，贪者悉止，分定故也。且年均以贤，德均则下，古之制也。愿上惟先代成败之戒，下思逐兔分定之义。’绍曰：‘孤欲令四儿各据一州，以观其能。’授出曰：‘祸其始此乎！’”\u003cbr/\u003e\u003cbr/\u003e     [29]《论语·述而》：“叶公问孔子于子路，子路不对。子曰：‘女奚不曰，其为人也，发愤忘食，乐以忘忧，不知老之将至云尔。’”\u003cbr/\u003e\u003cbr/\u003e     [30]《汉书·淮南衡山济北王传第十四》：“窃闻大王刚直而勇，慈惠而厚，贞信多断，是天以圣人之资奉大王也甚盛，不可不察。”\u003cbr/\u003e\u003cbr/\u003e     [31]《后汉书·明帝纪第二》：“侯王设酱，公卿馔珍，朕亲袒割，执爵而酳。祝哽在前，祝噎在后。升歌《鹿鸣》，下管《新宫》，八佾具修，万舞于庭。”\u003cbr/\u003e\u003cbr/\u003e     [32]岑参《送王大昌龄赴江宁》：“对酒寂不语，怅然悲送君。明时未得用，白首徒攻文。泽国从一官，沧波几千里。群公满天阙，独去过淮水。旧家富春渚，尝忆卧江楼。自闻君欲行，频望南徐州。穷巷独闭门，寒灯静深屋。北风吹微雪，抱被肯同宿。君行到京口，正是桃花时。舟中饶孤兴，湖上多新诗。潜虬且深蟠，黄鹄举未晚。惜君青云器，努力加餐饭。”\u003cbr/\u003e\u003cbr/\u003e     [33]《庄子·盗跖》：“孔子曰：‘丘闻之，凡天下有三德：生而长大，美好无双，少长贵贱见而皆说之，此上德也；知维天地，能辩诸物，此中德也；勇悍果敢，聚众率兵，此下德也。’”\u003cbr/\u003e\u003cbr/\u003e     [34]《汉书·武帝纪第六》：“秋九月，诏曰：‘仁不异远，义不辞难，今京师虽未为丰年，山林、池泽之饶与民共之。今水潦移于江南，迫隆冬至，朕惧其饥寒不活。江南之地，火耕水耨，方下巴、蜀之粟致之江陵，遣博士中等分循行，谕告所抵，无令重困。吏民有振救饥民免其厄者，具举以闻。’”\u003cbr/\u003e\u003cbr/\u003e     [35]卫恒《四体书势》：“是故远而望之，焉若岸崩崖；就而察之，一画不可移。纤微要妙，临时从宜。略举大较，仿佛若斯。”\u003cbr/\u003e\u003cbr/\u003e     [36]《诗经·小雅·出车》：“既见君子，我心则降。赫赫南仲，薄伐西戎。”\u003cbr/\u003e\u003cbr/\u003e     [37]杜安世《虞美人》\u003cbr/\u003e\u003cbr/\u003e     [38]谢朓《移病还园示亲属诗》：“疲策倦人世，敛性就幽蓬。停琴伫凉月，灭烛听归鸿。凉熏乘暮晰，秋华临夜空。叶低知露密，崖断识云重。折荷葺寒袂，开镜眄衰容。海暮腾清气，河关秘栖冲。烟衡时未歇，芝兰去相从。”\u003cbr/\u003e\u003cbr/\u003e     [39]《梁书·列传第二·昭明太子》：“暂劳永逸，必获后利。未萌难睹，窃有愚怀。”\u003cbr/\u003e\u003cbr/\u003e     [40]羊祜，西晋将领，灭吴的首倡者之一。陆抗，东吴名将。羊祜与陆抗在荆州对垒时，双方常有使者往还。一次陆抗生病，向羊祜求药，羊祜马上派人把药送过来。吴将怕其中有诈，劝陆抗勿服，陆抗不疑，仰而服下。陆抗死，羊祜上表伐吴。\u003cbr/\u003e\u003cbr/\u003e     [41]子反率楚军攻打宋国。宋国主将华元防守顽强，双方都精疲力竭。一天深夜，华元潜入到子反营帐，登上卧榻，将他叫起，“敝邑易子而食，析骸以炊。虽然，城下之盟，有以国毙，不能从也。宁以国毙，不从城下盟。去我三十里，唯命是听。”子反第二天将华元的话报告了楚庄王，退兵三十里，立盟。盟约上写着：“我无尔诈，尔无我虞。”\u003cbr/\u003e\u003cbr/\u003e     [42]《史记·淮阴侯列传》：“夫功者难成而易败，时者难得而易失也。时乎时，不再来。愿足下详察之。”\u003cbr/\u003e\u003cbr/\u003e     [43]《梁书·列传第六·韦睿传》：“会司州刺史马仙琕北伐还军，为魏人所蹑，三关扰动，诏睿督众军援焉。睿至安陆，增筑城二丈余，更开大堑，起高楼，众颇讥其示弱。睿曰：‘不然，为将当有怯时，不可专勇。’”\u003cbr/\u003e\u003cbr/\u003e     [44]《梁书·列传第十九·徐勉传》：“于是门人虑其肆情所钟，容致委顿，乃敛衽而进曰：‘仆闻古往今来，理运之常数；春荣秋落，气象之定期。人居其间，譬诸逆旅，生寄死归，著于通论，是以深识之士，悠尔忘怀。……’”\u003cbr/\u003e\u003cbr/\u003e     [45]《孝经·丧亲章第十八》：“子曰：‘孝子之丧亲也，哭不偯，礼无容，言不文，服美不安，闻乐不乐，食旨不甘，此哀戚之情也。三日而食，教民无以死伤生。毁不灭性，此圣人之政也。丧不过三年，示民有终也。为之棺椁衣衾而举之，陈其簠簋而哀戚之；擗踊哭泣，哀以送之；卜其宅兆，而安措之；为之宗庙，以鬼享之；春秋祭祀，以时思之。生事爱敬，死事哀戚，生民之本尽矣，死生之义备矣，孝子之事亲终矣。’”\u003cbr/\u003e\u003cbr/\u003e     [46]《论语·乡党》：“迅雷风烈，必变。”\u003cbr/\u003e\u003cbr/\u003e     [47]张籍《酬朱庆馀》：“越女新妆出镜心，自知明艳更沉吟。齐纨未是人间贵，一曲菱歌敌万金。”\u003cbr/\u003e\u003cbr/\u003e     [48]王维《洛阳女儿行》：“洛阳女儿对门居，才可容颜十五馀。良人玉勒乘骢马，侍女金盘脍鲤鱼。画阁朱楼尽相望，红桃绿柳垂檐向。罗帷送上七香车，宝扇迎归九华帐。狂夫富贵在青春，意气骄奢剧季伦。自怜碧玉亲教舞，不惜珊瑚持与人。春窗曙灭九微火，九微片片飞花琐。戏罢曾无理曲时，妆成只是薰香坐。城中相识尽繁华，日夜经过赵李家。谁怜越女颜如玉，贫贱江头自浣纱。”\u003cbr/\u003e\u003cbr/\u003e     [49]《论语·子罕》：“子贡曰：‘有美玉于斯，韫匮而藏诸？求善贾而沽诸？’子曰：‘沽之哉！沽之哉！我待贾者也。’”\u003cbr/\u003e\u003cbr/\u003e     [50]《梁书·列传第二十·傅昭传》：“（袁粲）每经（傅）昭户，辄叹曰：‘经其户，寂若无人，披其帷，其人斯在，岂非名贤！’”\u003cbr/\u003e\u003cbr/\u003e     [51]宋之问《冬宵引赠司马承祯》：“河有冰兮山有雪，北户墐兮行人绝。独坐山中兮对松月，怀美人兮屡盈缺。明月的的寒潭中，青松幽幽吟劲风。此情不向俗人说，爱而不见恨无穷。”\u003cbr/\u003e\u003cbr/\u003e     [52]《诗经·小雅·谷风》：“习习谷风，维风及雨。将恐将惧，维予与女。将安将乐，女转弃予。习习谷风，维风及颓。将恐将惧，寘予于怀。将安将乐，弃予如遗。习习谷风，维山崔嵬。无草不死，无木不萎。忘我大德，思我小怨。”\u003cbr/\u003e\u003cbr/\u003e     [53]《梁书·列传第二十四·裴子野传》：“或问其为文速者，子野答云：‘人皆成于手，我独成于心，虽有见否之异，其于刊改一也。’”\u003cbr/\u003e\u003cbr/\u003e     [54]《后汉书·桓谭冯衍列传第十八》：“盖闻明者见于无形，智者虑于未萌，况其昭晢者乎？凡患生于所忽，祸发于细微，败不可悔，时不可失。”\u003cbr/\u003e\u003cbr/\u003e     [55]《庄子·内篇·人间世》：“山木自寇也，膏火自煎也。桂可食，故伐之；漆可用，故割之。人皆知有用之用，而莫知无用之用也。”\u003cbr/\u003e\u003cbr/\u003e     [56]刘禹锡《酬乐天扬州初逢席上见赠》：“巴山楚水凄凉地，二十三年弃置身。怀旧空吟闻笛赋，到乡翻似烂柯人。沉舟侧畔千帆过，病树前头万木春。今日听君歌一曲，暂凭杯酒长精神。”\u003cbr/\u003e\u003cbr/\u003e     [57]《后汉书·桓谭冯衍列传第十八》：“夫决者智之君也。疑者事之役也。时不重至，公勿再计。”\u003cbr/\u003e\u003cbr/\u003e     [58]《史记·吴太伯世家第一》：“吴太伯，太伯弟仲雍，皆周太王之子，而王季历之兄也。季历贤，而有圣子昌，太王欲立季历以及昌，于是太伯、仲雍二人乃奔荆蛮，文身断发，示不可用，以避季历。季历果立，是为王季，而昌为文王。太伯之奔荆蛮，自号句吴。荆蛮义之，从而归之千馀家，立为吴太伯。”\u003cbr/\u003e\u003cbr/\u003e     [59]《后汉书·桓荣丁鸿列传第二十七》：“至夫邓彪、刘恺，让其弟以取义，使弟受非服而己厚其名，于义不亦薄乎！君子立言，非苟显其理，将以启天下之方悟者；立行，非独善其身，将以训天下之方动者。言行之所开塞，可无慎哉！原丁鸿之心，主于忠爱乎？何其终悟而从义也！异夫数子类乎徇名者焉。”\u003cbr/\u003e\u003cbr/\u003e     [60]《晋书·列传第六十八》：“（桓）温自江陵北伐，行经金城，见少为琅邪时所种柳皆已十围，慨然曰：‘木犹如此，人何以堪！’攀枝执条，泫然流涕。”\u003cbr/\u003e\u003cbr/\u003e     [61]《汉书·王贡两龚鲍传第四十二》：“故曰山林之士往而不能反，朝廷之士入而不能出，二者各有所短。春秋列国卿大夫及至汉兴将相名臣，怀禄耽宠以失其世者多矣！是故清节之士于是为贵。”\u003cbr/\u003e\u003cbr/\u003e     [62]《论语·子张第十九》：“子夏曰：‘虽小道，必有可观者焉；致远恐泥，是以君子不为也。’”\u003cbr/\u003e\u003cbr/\u003e     [63]陆贾《新语·怀虑》：“故管仲相桓公，诎节事君，专心一意，身无境外之交，心无欹斜之虑，正其国如制天下，尊其君而屈诸侯，权行于海内，化流于诸夏，失道者诛，秉义者显，举一事而天下从，出一政而诸侯靡。故圣人执一政以绳百姓，持一概以等万民，所以同一治而明一统也。”\u003cbr/\u003e\u003cbr/\u003e     [64]陆令萱，北齐女官。陆令萱与儿子穆提婆在高纬在位时，祸乱朝政八年，导致北齐亡国。\u003cbr/\u003e\u003cbr/\u003e     [65]五代十国时期，南海地区的割据政权南汉的末代君主刘继兴重用宦官和宫女，让宫女卢琼仙和黄琼芝参政。\u003cbr/\u003e\u003cbr/\u003e     [66]《晋书·列传第三·何曾传》：“臣闻先王制法，必全于慎。故建官受任，则置副佐；陈师命将，则立监贰；宣命遣使，则设介副；临敌交刃，又参御右，盖以尽思谋之功，防安危之变也。是以在险当难，则权足相济；陨缺不豫，则才足相代。其为国防，至深至远。及至汉氏，亦循旧章，韩信伐赵，张耳为贰；马援讨越，刘隆副军。前世之迹，著在篇志。”\u003cbr/\u003e\u003cbr/\u003e     [67]《汉书》作者班固因受窦宪牵连，冤死狱中，《汉书》没有修完，妹妹班昭补完。蔡邕因哭董卓，被王允杀害，所修汉史中绝。范晔因参与刘义康谋反被处死，《后汉书》没有修完，司马彪补入八志。\u003cbr/\u003e\u003cbr/\u003e     [68]《论语·子路》：“子曰：‘南人有言曰：“人而无恒，不可以作巫医。”善夫！’‘不恒其德，或承之羞。’”\u003cbr/\u003e\u003cbr/\u003e     [69]《史记·孔子世家》：“孔子适郑，与弟子相失，孔子独立郭东门。郑人或谓子贡曰：‘东门有人，其颡似尧，其项类皋陶，其肩类子产，然自要以下不及禹三寸。累累若丧家之狗。’子贡以实告孔子。孔子欣然笑曰：‘形状，末也。而谓似丧家之狗，然哉！然哉！’”\u003cbr/\u003e\u003cbr/\u003e     [70]《后汉书·张法滕冯度杨列传第二十八》：“势得容奸，伯夷可疑；苟曰无猜，盗跖可信。故乐羊陈功，文侯示以谤书。愿请中常侍一人监军财费。”\u003cbr/\u003e\u003cbr/\u003e     [71]《诗经·蜉蝣》\u003cbr/\u003e\u003cbr/\u003e     [72]《晋书·列传第七十·苏峻传》：“（苏）峻曰：‘台下云我欲反，岂得活邪！我宁山头望廷尉，不能廷尉望山头。往者国危累卵，非我不济，狡兔既死，猎犬理自应烹，但当死报造谋者耳。’于是遣参军徐会结祖约，谋为乱，而以讨（庾）亮为名。”\u003cbr/\u003e\u003cbr/\u003e     [73]《史记·周本纪》：“大雅曰‘陈锡载周’，是不布利而惧难乎，故能载周以至于今。今王学专利，其可乎？匹夫专利，犹谓之盗，王而行之，其归鲜矣。”\u003cbr/\u003e\u003cbr/\u003e     [74]《后汉书·党锢列传》：“后张俭事起，收捕钩党，乡人谓（李）膺曰：‘可去矣。’对曰：‘事不辞难，罪不逃刑，臣之节也。吾年已六十，死生有命，去将安之？’乃诣诏狱。考死，妻子徙边，门生、故吏及其父兄，并被禁锢。”\u003cbr/\u003e\u003cbr/\u003e     [75]《道德经》：“大道废，有仁义；智慧出，有大伪；六亲不和，有孝慈；国家昏乱，有忠臣。”\u003cbr/\u003e\u003cbr/\u003e     [76]《汉书·眭两夏侯京翼李传第四十五·夏侯胜传》：“（夏侯）胜、（黄）霸既久系，霸欲从胜受经，胜辞以罪死。霸曰：‘“朝闻道，夕死可矣”。’胜贤其言，遂授之。系再更冬，讲论不怠。”\u003cbr/\u003e\u003cbr/\u003e     [77]《孟子·公孙丑》：“域民不以封疆之界，固国不以山溪之险，威天下不以兵革之利。得道者多助，失道者寡助。寡助之至，亲戚畔之；多助之至，天下顺之。以天下之所顺，攻亲戚之所畔；故君子有不战，战必胜矣。”芳馨把“君子有不战，战必胜矣”，改成“君子有不落难，落难有助矣”。\u003cbr/\u003e\u003cbr/\u003e     [78]《周易·既济卦》：“《象》曰：水在火上，既济。君子以思患而豫防之。”\u003cbr/\u003e\u003cbr/\u003e     [79]《后汉书·张衡列传第四十九》：“伏惟陛下宣哲克明，继体承天，中遭倾覆，龙德泥蟠。今乘云高跻，磐桓天位，诚所谓将隆大位，必先倥偬之也。”\u003cbr/\u003e\u003cbr/\u003e     [80]杜甫《绝句》\u003cbr/\u003e\u003cbr/\u003e     [81]《晋书·列传第二十二·郤诜传》：“夫贤者天地之纪，品物之宗，其急之也，故宁滥以得之，无纵以失之也。”\u003cbr/\u003e\u003cbr/\u003e     [82]《汉书·匡张孔马传第五十一》：“大逆无道，父母妻子同产无少长皆弃市，欲惩后犯法者也。夫妇之道，有义则合，无义则离。”","cnt":0,"sort":16676665,"author":"小伍","prev":"16676664.html","next":"16676666.html","book_title":"女帝师（全集）","updateTimeFmt":"2024-03-31 00:37:39","category":"都市小说"}