{"id":0,"code":"16676667.html","title":"第205章 女帝师三(67)","latest_chapter_name":"正文 第354章 女帝师五(79)","xiao_shuo_code":"26211","content":"\u003cbr/\u003e\u003cbr/\u003e    [139]《古诗十九首》：“西北有高楼，上与浮云齐。交疏结绮窗，阿阁三重阶。上有弦歌声，音响一何悲！谁能为此曲，无乃杞梁妻。清商随风发，中曲正徘徊。一弹再三叹，慷慨有余哀。不惜歌者苦，但伤知音稀。愿为双鸿鹄，奋翅起高飞。”\u003cbr/\u003e\u003cbr/\u003e     [140]沈约《夕行闻夜鹤》：“既不经离别，安知慕侣心。九冬负霜雪，六翮飞不任。且养凌云翅，俯仰弄清音。所望浮丘子，旦夕来相寻。”\u003cbr/\u003e\u003cbr/\u003e     [141]《尚书·舜典》：“五载一巡守，群后四朝。敷奏以言，明试以功，车服以庸。”\u003cbr/\u003e\u003cbr/\u003e     [142]《周礼注疏》：“郑玄注：三公者，内与王论道，中参六官之事，外与六卿之教。又案《冬官·考工记》云：‘坐而论道，谓之王公。’”\u003cbr/\u003e\u003cbr/\u003e     [143]《孟子·公孙丑下》：“孟子去齐。充虞路问曰：‘夫子若有不豫色然。前日虞闻诸夫子曰：“君子不怨天，不尤人。”’曰：‘彼一时，此一时也。五百年必有王者兴，其间必有名世者。由周而来，七百有余岁矣。以其数则过矣，以其时考之则可矣。夫天，未欲平治天下也；如欲平治天下，当今之世，舍我其谁也？吾何为不豫哉？’”\u003cbr/\u003e\u003cbr/\u003e     [144]《史记·循吏列传》：“公仪休者，鲁博士也。以高弟为鲁相。奉法循理，无所变更，百官自正。使食禄者不得与下民争利，受大者不得取小。”\u003cbr/\u003e\u003cbr/\u003e     [145]《文子·上德》：“有鸟将来，张罗而待之，得鸟者罗之一目，今为一目之罗，则无时得鸟，故事或不可前规，物或不可预虑，故圣人畜道待时也。”\u003cbr/\u003e\u003cbr/\u003e     [146]《汉书·食货志第四》：“财者，帝王所以聚人守位，养成群生，奉顺天德，治国安民之本也。”\u003cbr/\u003e\u003cbr/\u003e     [147]李商隐《宫辞》。\u003cbr/\u003e\u003cbr/\u003e     [148]祢衡《鹦鹉赋》：“忖陋体之腥臊，亦何劳于鼎俎？嗟禄命之衰薄，奚遭时之险巇？岂言语以阶乱，将不密以致危？”\u003cbr/\u003e\u003cbr/\u003e     [149]《三国志·魏书第十·荀彧荀攸贾诩传》：“是时，文帝（曹丕）为五官将，而临菑侯（曹）植才名方盛，各有党与，有夺宗之议。文帝使人问（贾）诩自固之术，诩曰：‘愿将军恢崇德度，躬素士之业，朝夕孜孜，不违子道。如此而已。’文帝从之，深自砥砺。太祖（曹操）又尝屏除左右问诩，诩嘿然不对。太祖曰：‘与卿言而不答，何也？’诩曰：‘属适有所思，故不即对耳。’太祖曰：‘何思？’诩曰：‘思袁本初（袁绍）、刘景升（刘表）父子也。’太祖大笑，于是太子遂定。”袁绍、刘表废长立幼，没有处理好继承人问题，以致败亡。\u003cbr/\u003e\u003cbr/\u003e     [150]《论语·颜渊第十二》：“子张问明。子曰：‘浸润之谮，肤受之愬，不行焉。可谓明也已矣。浸润之谮，肤受之愬，不行焉，可谓远也已矣。’”\u003cbr/\u003e\u003cbr/\u003e     [151]储光羲《酬李处士山中见赠》\u003cbr/\u003e\u003cbr/\u003e     [152]《道德经》：“知者不言，言者不知。塞其兑，闭其门，挫其锐，解其纷，和其光，同其尘，是谓玄同。故不可得而亲，不可得而疏，不可得而利，不可得而害，不可得而贵，不可得而贱。故为天下贵。”\u003cbr/\u003e\u003cbr/\u003e     [153]《后汉书·马援列传第十四》：“（马）援乃上疏曰：‘臣援自念归身圣朝，奉事陛下，本无公辅一言之荐，左右为容之助。臣不自陈，陛下何因闻之。夫居前不能令人轾，居后不能令人轩，与人怨不能为人患，臣所耻也。故敢触冒罪忌，昧死陈诚。……’”\u003cbr/\u003e\u003cbr/\u003e     [154]《国语·卷第十八》：“昔斗子文三舍令尹，无一日之积，恤民之故也。成王闻子文之朝不及夕也，于是乎每朝设脯一束、糗一筐，以羞子文。至于今秩之。成王每出子文之禄，必逃，王止而后复。人谓子文曰：‘人生求富，而子逃之，何也？’对曰：‘夫从政者，以庇民也。民多旷者，而我取富焉，是勤民以自封也，死无日矣。我逃死，非逃富也。’故庄王之世，灭若敖氏，唯子文之后在，至于今处郧，为楚良臣。是不先恤民而后己之富乎？”\u003cbr/\u003e\u003cbr/\u003e     [155]《周礼注疏·卷十一》：“凡四时之徵令有常者，以木铎徇于市朝。注：徵令有常者，谓田狩及正月命脩封疆，二月命雷且发声。”\u003cbr/\u003e\u003cbr/\u003e     [156]《周易·需卦》：“《象》曰：‘需于泥’，灾在外也。自我致寇，敬慎不败也。”\u003cbr/\u003e\u003cbr/\u003e     [157]李白《上皇西巡南京歌十首》\u003cbr/\u003e\u003cbr/\u003e     [158]《三国志·魏书·任苏杜郑仓传第十六》：“裴松之注：孙盛曰：‘夫士不事其所非，不非其所事，趣舍出处，而岂徒哉！则既策名新朝，委质异代，而方怀二心生忿，欲奋爽言，岂大雅君子去就之分哉？’”\u003cbr/\u003e\u003cbr/\u003e     [159]《宋书·列传第四十四·袁传》：“舅蔡兴宗谓之曰：‘襄阳星恶，岂可冒邪？’曰：‘白刃交前，不救流矢，事有缓急故也。今者之行，本愿生出虎口。且天道辽远，何必皆验，如其有征，当修德以禳之耳。’”\u003cbr/\u003e\u003cbr/\u003e     [160]《庄子·骈拇》：“夫小惑易方，大惑易性。何以知其然邪？自虞氏招仁义以挠天下也，天下莫不奔命于仁义。是非以仁义易其性与？”\u003cbr/\u003e\u003cbr/\u003e     [161]《周易·泰卦》：“九三：无平不陂，无往不复。艰贞无咎。勿恤其孚，于食有福。《象》曰：‘无往不复’，天地际也。”\u003cbr/\u003e\u003cbr/\u003e     [162]《史记·屈原贾生列传》：“乱曰：浩浩沅、湘兮，分流汨兮。修路幽拂兮，道远忽兮。曾吟恒悲兮，永叹慨兮。世既莫吾知兮，人心不可谓兮。怀情抱质兮，独无匹兮。伯乐既殁兮，骥将焉程兮？人生禀命兮，各有所错兮。定心广志，馀何畏惧兮？曾伤爰哀，永叹喟兮。世溷不吾知，心不可谓兮。知死不可让兮，愿勿爱兮。明以告君子兮，吾将以为类兮。”\u003cbr/\u003e\u003cbr/\u003e     [163]李白《宣州谢脁楼饯别校书叔云》\u003cbr/\u003e\u003cbr/\u003e     [164]《后汉书·郭杜孔张廉王苏羊贾陆列传第二十一·廉范传》\u003cbr/\u003e\u003cbr/\u003e     [165]《古乐府·飞鹄行》，鹄即天鹅。\u003cbr/\u003e\u003cbr/\u003e     [166]《道德经》：“不尚贤，使民不争；不贵难得之货，使民不为盗；不见可欲，使民心不乱。是以圣人之治，虚其心，实其腹，弱其志，强其骨。常使民无知无欲，使夫智者不敢为也。为无为，则无不治。”\u003cbr/\u003e\u003cbr/\u003e     [167]《道德经》：“知其白，守其黑，为天下式。为天下式，常德不忒，复归于无极。知其白，守其辱，为天下谷。为天下谷，常德不忒，复归于朴。朴散则为器，圣人用之，则为官长，故大制不割。”\u003cbr/\u003e\u003cbr/\u003e     [168]《大般若波罗蜜多经》：“如是我闻。一时。薄伽梵住王舍城鹫峰山顶。与大苾刍众千二百五十人俱。皆阿罗汉。诸漏已尽。无复烦恼。得真自在。心善解脱。慧善解脱。如调慧马。亦如大龙。已作所作。已办所办。弃诸重担。逮得己利。尽诸有结。正知解脱。至心自在。”\u003cbr/\u003e\u003cbr/\u003e     [169]《诗经·小雅·出车》\u003cbr/\u003e\u003cbr/\u003e     [170]《诗经·召南·小星》：“嘒彼小星，三五在东。肃肃宵征，夙夜在公。寔命不同！嘒彼小星，维参与昴。肃肃宵征，抱衾与裯。寔命不犹！”\u003cbr/\u003e\u003cbr/\u003e     [171]《论语·泰伯》：“子曰：‘狂而不直，侗而不愿，悾悾而不信，吾不知之矣。’”\u003cbr/\u003e\u003cbr/\u003e     [172]《周易·坤卦》：“六四：括囊，无咎无誉。《象》曰：‘括囊无咎’，慎不害也。”\u003cbr/\u003e\u003cbr/\u003e     [173]《论语·颜渊》：“子贡问友。子曰：‘忠告而善道之，不可则止，毋自辱焉。’”","cnt":0,"sort":16676667,"author":"小伍","prev":"16676666.html","next":"16676668.html","book_title":"女帝师（全集）","updateTimeFmt":"2024-03-31 00:37:39","category":"都市小说"}