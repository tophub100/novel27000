{"id":0,"code":"16676738.html","title":"第272章 女帝师四(66)","latest_chapter_name":"正文 第354章 女帝师五(79)","xiao_shuo_code":"26211","content":"\u003cbr/\u003e\u003cbr/\u003e    [65]《北齐书·孝昭帝纪第六》：“初，帝与济南约不相害。及舆驾在晋阳，武成镇邺，望气者云邺城有天子气。帝常恐济南复兴，乃密行鸠毒，济南不从，乃扼而杀之。”\u003cbr/\u003e\u003cbr/\u003e     [66]《北史·列传第二十三·王劭传》：“周武帝时，望气者云‘亳州有天子气’，于是杀亳州刺史纥豆陵恭。至尊（杨坚）代为之。”\u003cbr/\u003e\u003cbr/\u003e     [67]《史记·高祖本纪第八》：“秦始皇帝常曰‘东南有天子气’，于是因东游以厌之。高祖即自疑，亡匿，隐于芒、砀山泽岩石之间。吕后与人俱求，常得之。高祖怪问之。吕后曰：‘季所居上常有云气，故从往常得季。’高祖心喜。沛中子弟或闻之，多欲附者矣。”\u003cbr/\u003e\u003cbr/\u003e     [68]《北齐书·神武帝纪第一》：“初，魏真君中内学者奏言上党有天子气，云在壶关大王山。太武帝于是南巡以厌当之，累石为三封，斩其北凤凰山，以毁其形。后上党人居晋阳者，号上党坊，神武实居之。”\u003cbr/\u003e\u003cbr/\u003e     [69]《后汉书·王刘张李彭卢列传第二·王郎传》：“王昌一名郎，赵国邯郸人也。素为卜相工，明星历，常以为河北有天子气。时赵缪王子林好奇数，任侠于赵、魏间，多通豪猾，而郎与之亲善。初，王莽篡位，长安中或自称成帝子子舆者，莽杀之。郎缘是诈称真子舆……林等愈动疑惑，乃与赵国大豪李育、张参等通谋，规共立郎。会人间传赤眉将度河，林等因此宣言赤眉当至，立刘子舆以观众心，百姓多信之。更始元年十二月，林等遂率车骑数百，晨入邯郸城，止于王宫，立郎为天子。”\u003cbr/\u003e\u003cbr/\u003e     [70]《三国志·蜀书·刘二牧传第一》：“（刘）焉内求交阯牧，欲避世难。议未即行，侍中广汉董扶私谓焉曰：‘京师将乱，益州分野有天子气。’焉闻扶言，意更在益州。会益州刺史郤俭赋敛烦扰，谣言远闻，而并州杀刺史张壹，凉州杀刺史耿鄙，焉谋得施。”\u003cbr/\u003e\u003cbr/\u003e     [71]《汉书·张冯汲郑传第二十·冯唐传》：“当是时，匈奴新大入朝那，杀北地都尉卬。上以胡寇为意，乃卒复问唐曰：‘公何以言吾不能用（廉）颇、（李）牧也？’唐对曰：‘臣闻上古王者遣将也，跪而推毂，曰：“以内寡人制之，以外将军制之﹔军功爵赏，皆决于外，归而奏之。”此非空言也。臣大父言李牧之为赵将居边，军市之租皆自用飨士，赏赐决于外，不从中覆也。委任而责成功，故李牧乃得尽其知能，选车千三百乘，彀骑万三千匹，百金之士十万，是以北逐单于，破东胡，灭澹林，西抑强秦，南支韩、魏。当是时，赵几伯。后会赵王迁立，其母倡也，用郭开谗，而诛李牧，令颜聚代之。是以为秦所灭。今臣窃闻魏尚为云中守，军市租尽以给士卒，出私养钱，五日一杀牛，以飨宾客军吏舍人，是以匈奴远避，不近云中之塞。虏尝一入，尚帅车骑击之，所杀甚众。夫士卒尽家人子，起田中从军，安知尺籍伍符？终日力战，斩首捕虏，上功莫府，一言不相应，文吏以法绳之。其赏不行，吏奉法必用。愚以为陛下法太明，赏太轻，罚太重。且云中守尚坐上功首虏差六级，陛下下之吏，削其爵，罚作之。繇此言之，陛下虽得李牧，不能用也。臣诚愚，触忌讳，死罪！’文帝说。是日，令唐持节赦魏尚，复以为云中守，而拜唐为车骑都尉，主中尉及郡国车士。”\u003cbr/\u003e\u003cbr/\u003e     [72]《战国策·齐楚卷十一》：“后孟尝君出记，问门下诸客：‘谁习计会，能为文收责于薛者乎？’冯谖署曰：‘能。’孟尝君怪之，曰：‘此谁也？’左右曰：‘乃歌夫长铗归来者也。’孟尝君笑曰：‘客果有能也，吾负之，未尝见也。’请而见之，谢曰：‘文倦于事，愦于忧，而性懦愚，沉于国家之事，开罪于先生。先生不羞，乃有意欲为收责于薛乎？’冯谖曰：‘愿之。’于是约车治裝，载券契而行，辞曰：‘责毕收，以何市而反？’孟尝君曰：‘视吾家所寡有者。’”\u003cbr/\u003e\u003cbr/\u003e     [73]《论语·宪问第十四》：“子曰：‘君子耻其言而过其行。’”\u003cbr/\u003e\u003cbr/\u003e     [74]《论语·子张第十九》：“子张曰：‘士见危致命，见得思义，祭思敬，丧思哀，其可已矣。’”\u003cbr/\u003e\u003cbr/\u003e     [75]《国语·晋语九》：“赵襄子使新稚穆子伐狄，胜左人、中人，遽人來告，襄子將食，寻饭有恐色。侍者曰：‘狗之事大矣，而主之色不怡，何也？’襄子曰：‘吾闻之：德不纯而福禄并至，谓之幸。夫幸非福，非德不当雍，雍不为幸，吾是以惧。’”\u003cbr/\u003e\u003cbr/\u003e     [76]《论语·为政第二》：“子曰：‘吾与回言，终日不违，如愚。退而省其私，亦足以发。回也不愚。’”\u003cbr/\u003e\u003cbr/\u003e     [77]《论语·八佾第三》：“祭如在，祭神如神在。子曰：‘吾不与祭，如不祭。’”\u003cbr/\u003e\u003cbr/\u003e     [78]卫夫人，名卫铄，字茂猗（公元272—349年），河东安邑（今山西夏县北）人，晋代著名书法家。卫夫人师承钟繇，是“书圣”王羲之的启蒙老师，工楷书。\u003cbr/\u003e\u003cbr/\u003e     [79]《论语·阳货第十七》：“子曰：‘予欲无言。’子贡曰：‘子如不言，则小子何述焉？’子曰：‘天何言哉？四时行焉，百物生焉，天何言哉？’”\u003cbr/\u003e\u003cbr/\u003e     [80]《论语·八佾第三》：“王孙贾问曰：‘与其媚于奥，宁媚于灶，何谓也？’子曰：‘不然，获罪于天，无所祷也。’”\u003cbr/\u003e\u003cbr/\u003e     [81]《诗经·大雅·文王之什·文王》：“文王在上，於昭于天。周虽旧邦，其命维新。有周不显，帝命不时。文王陟降，在帝左右。”\u003cbr/\u003e\u003cbr/\u003e     [82]《易经·遯卦》：“《彖》曰：‘遯，亨’，遯而亨也。刚当位而应，与时行也。”\u003cbr/\u003e\u003cbr/\u003e     [83]《论语·子张第十九》：“子夏曰：‘君子有三变：望之俨然，即之也温，听其言也厉。’”\u003cbr/\u003e\u003cbr/\u003e     [84]《易经·系辞上》：“子曰：‘佑者，助也。天之所助者，顺也﹔人之所助者，信也。履信思乎顺，又以尚贤也。是以“自天佑之，吉无不利”也。’”\u003cbr/\u003e\u003cbr/\u003e     [85]《诗经·小雅·节南山之什·巧言》：“奕奕寝庙，君子作之。秩秩大猷，圣人莫之。他人有心，予忖度之。跃跃毚兔，遇犬获之。”\u003cbr/\u003e\u003cbr/\u003e     [86]《荀子·荣辱篇第四》：“自知者不怨人，知命者不怨天﹔怨人者穷，怨天者无志。失之己，反之人，岂不迂乎哉！”\u003cbr/\u003e\u003cbr/\u003e     [87]《史记·宋微子世家》\u003cbr/\u003e\u003cbr/\u003e     [88]《论语·颜渊第十二》：“棘子成曰：‘君子质而已矣，何以文为？’子贡曰：‘惜乎！夫子之说君子也，驷不及舌。文犹质也，质犹文也。虎豹之鞟，犹犬羊之鞟。’”\u003cbr/\u003e\u003cbr/\u003e     [89]《汉书·文三王传第十七》\u003cbr/\u003e\u003cbr/\u003e     [90]《管子·戒第二十六》：“管仲又言曰：‘东郭有狗嘊嘊，旦暮欲啮我猳而不使也。今夫易牙，子之不能爱，将安能爱君？君必去之。’公曰：‘诺。’管子又言曰：‘北郭有狗嘊嘊，旦暮欲啮我猳而不使也。今夫竖刁，其身之不爱，焉能爱君？君必去之。’公曰：‘诺。’”\u003cbr/\u003e\u003cbr/\u003e     [91]《北齐书·帝纪第六孝昭》：“太后视疾，问济南所在者三，帝不对。太后怒曰：‘杀去耶？不用吾言，死其宜矣！’临终之际，唯扶服床枕，叩头求哀。遣使诏追长广王入纂大统，手书云：‘宜将吾妻子置一好处，勿学前人也。’”\u003cbr/\u003e\u003cbr/\u003e     [92]《荀子·非相篇》：“圣人者，以己度者也。故以人度人，以情度情，以类度类，以说度功，以道观尽，古今一度也。”\u003cbr/\u003e\u003cbr/\u003e     [93]《周易·系辞下》：“天地之大德曰生，圣人之大宝曰位。何以守位？曰仁。何以聚人？曰财。理财正辞，禁民为非，曰义。”\u003cbr/\u003e\u003cbr/\u003e     [94]《周书·列传第七》：“李弼、于谨怀佐时之略，逢启圣之运，绸缪顾遇，缔构艰难，帷幄尽其谟猷，方面宣其庸绩，拟巨川之舟楫，为大厦之栋梁。非惟攀附成名，抑亦材谋自取。及谨以耆年硕德，誉重望高，礼备上庠，功歌司乐，常以满盈为戒，覆折是忧。不有君子，何以能国。”\u003cbr/\u003e\u003cbr/\u003e     [95]《抱朴子外篇·疾谬卷第二十五》：“夫桀倾纣覆，周灭陈亡，咸由无礼，况匹庶乎！盖信不由中，则屡盟无益，意得神至，则形器可忘。”\u003cbr/\u003e\u003cbr/\u003e     [96]《史记·孔子世家》：“蒲人惧，谓孔子曰：‘苟毋適卫，吾出子。’与之盟，出孔子东门。孔子遂適卫。子贡曰：‘盟可负邪？’孔子曰：‘要盟也，神不听。’”\u003cbr/\u003e\u003cbr/\u003e     [97]《宋书·列传第十九·张畅传》：“但受命本朝，过蒙籓任，人臣无境外之交，恨不暂悉。”\u003cbr/\u003e\u003cbr/\u003e     [98]《论语·公冶长第五》：“子曰：‘宁武子邦有道则知，邦无道则愚。其知可及也，其愚不可及也。’”\u003cbr/\u003e\u003cbr/\u003e     [99]《裴注三国志·蜀书十二·尹默传》：“裴松之注：昔石厚与州吁游，父碏知其与乱﹔韩子昵田苏，穆子知其好仁：故君子游必有方，居必就士，诚有以也。”\u003cbr/\u003e\u003cbr/\u003e     [100]《周易·井卦》：“改邑不改井，无丧无得，往来井井。汔至，亦未繘井，羸其瓶，凶。初六：井泥不食，旧井无禽。《象》曰：井泥不食，下也﹔旧井无禽，时舍也。九二：井谷射鲋，瓮敝漏。”\u003cbr/\u003e\u003cbr/\u003e     [101]《魏书·列传第六十·路思令传》：“臣闻国之大事，唯祀与戎。戎之有功，在于将帅。三代不必别民，取治不等﹔五霸不必异兵，各能克定。有汤武之贤，犹须伊望之佐﹔尧舜之圣，尚有稷契之辅。得其人也，六合唾掌可清﹔失其人也，三河方为战地。何者？动之甚易，靖之至难。”\u003cbr/\u003e\u003cbr/\u003e     [102]《论语·颜渊第十二》：“子张问：‘士何如斯可谓之达矣？’子曰：‘何哉，尔所谓达者？’子张对曰：‘在邦必闻，在家必闻。’子曰：‘是闻也，非达也。夫达也者，质直而好义，察言而观色，虑以下人。在邦必达，在家必达。夫闻也者，色取仁而行违，居之不疑。在邦必闻，在家必闻。’”\u003cbr/\u003e\u003cbr/\u003e     [103]《论语·尧曰第二十》：“子张曰：‘何谓五美？’子曰：‘君子惠而不费，劳而不怨，欲而不贪，泰而不骄，威而不猛。’”\u003cbr/\u003e\u003cbr/\u003e     [104]《易经·大壮卦》：“九三：小人用壮，君子用罔（网），贞厉。羝羊触藩，羸其角。《象》曰：小人用壮，君子罔也。”\u003cbr/\u003e\u003cbr/\u003e     [105]白居易《夜雨》\u003cbr/\u003e\u003cbr/\u003e     [106]《孙子兵法·军争篇》：“无邀正正之旗，勿击堂堂之阵，此治变者也。”\u003cbr/\u003e\u003cbr/\u003e     [107]贾谊《新书·卷第七·退让》：“梁大夫宋就者为边县令，与楚邻界。梁之边亭与楚之边亭皆种瓜，各有数。梁之边亭劬力而数灌，其瓜美。楚窳而希灌，其瓜恶。楚令固以梁瓜之美怒其亭瓜之恶也，楚亭恶梁瓜之贤己，因夜往窃搔梁亭之瓜，皆有死焦者矣。梁亭觉之，因请其尉，亦欲窃往报搔楚亭之瓜。尉以请，宋就曰：‘恶，是何言也！是讲怨分祸之道也。恶，何称之甚也！若我教子，必诲莫令人往，窃为楚亭夜善灌其瓜，令勿知也。’于是梁亭乃每夜往窃灌楚亭之瓜，楚亭旦而行瓜，则此已灌矣。瓜日以美，楚亭怪而察之，则乃梁亭也。楚令闻之，大悦，具以闻。楚王闻之，恕然丑以志自惛也。告吏曰：‘微搔瓜，得无他罪乎？’说梁之阴让也，乃谢以重币，而请交于梁王。楚王时则称说梁王，以为信，故梁楚之驩由宋就始。”\u003cbr/\u003e\u003cbr/\u003e     [108]《道德经》：“故物或损之而益，或益之而损。”\u003cbr/\u003e\u003cbr/\u003e     [109]《汉书·高五王传第八》：“始诛诸吕时，朱虚侯（刘）章功尤大，大臣许尽以赵地王章，尽以梁地王兴居。及文帝立，闻朱虚、东牟之初欲立齐王，故黜其功。二年，王诸子，乃割齐二郡以王章、兴居。章、兴居意自以失职夺功。岁余，章薨，而匈奴大入边，汉多发兵，丞相灌婴将击之，文帝亲幸太原。兴居以为天子自击胡，遂发兵反。上闻之，罢兵归长安，使棘蒲侯柴将军击破，虏济北王。王自杀，国除。”\u003cbr/\u003e\u003cbr/\u003e     [110]《易经·屯卦》：“《彖》曰：‘屯，刚柔始交而难生，动乎险中，大亨贞。雷雨之动满盈，天造草昧，宜建侯而不宁。’六二：‘屯如邅如，乘马班如。匪寇，婚媾。女子贞不字，十年乃字。’《象》曰：‘六二之难，乘刚也﹔十年乃字，反常也。’”\u003cbr/\u003e\u003cbr/\u003e     [111]《论语·宪问第十四》：“曾子曰：‘君子思不出其位。’”\u003cbr/\u003e\u003cbr/\u003e     [112]《管子·宙合第十一》：“时则动，不时则静，是以古之士有意而未可阳也，故愁其治言，含愁而藏之也。”\u003cbr/\u003e\u003cbr/\u003e     [113]贾谊《新书·卷第六》\u003cbr/\u003e\u003cbr/\u003e     [114]《魏书·列传第六十二·尔朱荣传》：“荣既有异图，遂铸金为己像，数四不成。时幽州人刘灵助善卜占，为荣所信，言天时人事必不可尔。荣亦精神恍惚，不自支持，久而方悟，遂便愧悔。于是献武王、荣外兵参军司马子如等切谏，陈不可之理。荣曰：‘愆误若是，唯当以死谢朝廷。今日安危之机，计将何出？’献武王等曰：‘未若还奉长乐，以安天下。’于是还奉庄帝。”\u003cbr/\u003e\u003cbr/\u003e     [115]《北史·列传第七十七艺术上·刘灵助传》\u003cbr/\u003e\u003cbr/\u003e     [116]《史记·赵世家第十三》：“异日，姑布子卿见（赵）简子，简子遍召诸子相之。子卿曰：‘无为将军者。’简子曰：‘赵氏其灭乎？’子卿曰：‘吾尝见一子于路，殆君之子也。’简子召子毋恤。毋恤至，则子卿起曰：‘此真将军矣！’简子曰：‘此其母贱，翟婢也，奚道贵哉？’子卿曰：‘天所授，虽贱必贵。’”\u003cbr/\u003e\u003cbr/\u003e     [117]《管子·形势第二》：“天之所助，虽小必大﹔天之所违，虽成必败。”\u003cbr/\u003e\u003cbr/\u003e     [118]《庄子·庚桑楚第二十三》：“宇泰定者，发乎天光。发乎天光者，人见其人，物见其物。人有修者，乃今有恒﹔有恒者，人舍之，天助之。人之所舍，谓之天民﹔天之所助，谓之天子。”\u003cbr/\u003e\u003cbr/\u003e     [119]《春秋左传·僖公元年至三十三年》：“故《周书》曰：‘皇天无亲，惟德是辅。’又曰：‘黍稷非馨，明德惟馨。’”","cnt":0,"sort":16676738,"author":"小伍","prev":"16676737.html","next":"16676739.html","book_title":"女帝师（全集）","updateTimeFmt":"2024-03-31 00:37:39","category":"都市小说"}