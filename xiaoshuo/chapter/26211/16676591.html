{"id":0,"code":"16676591.html","title":"第137章 女帝师二(66)","latest_chapter_name":"正文 第354章 女帝师五(79)","xiao_shuo_code":"26211","content":"\u003cbr/\u003e\u003cbr/\u003e    [52]《史记·孟尝君列传》：“冯驩曰：‘非为客谢也，为君之言失。夫物有必至，事有固然，君知之乎？’孟尝君曰：‘愚不知所谓也。’曰：‘生者必有死，物之必至也；富贵多士，贫贱寡友，事之固然也。君独不见夫趣市者乎？明旦，侧肩争门而入；日暮之后，过市朝者掉臂而不顾。非好朝而恶暮，所期物忘其中。今君失位，宾客皆去，不足以怨士而徒绝宾客之路。原君遇客如故。’孟尝君再拜曰：‘敬从命矣。闻先生之言，敢不奉教焉。’”\u003cbr/\u003e\u003cbr/\u003e     [53]《汉书·张冯汲郑传第二十》：“先是，下刲翟公为廷尉，宾客亦填门，及废，门外可设爵罗。后复为廷尉，客欲往，翟公大署其门，曰：‘一死一生，乃知交情；一贫一富，乃知交态；一贵一贱，交情乃见。’”\u003cbr/\u003e\u003cbr/\u003e     [54]《后汉纪·卷二》：“（吴）汉说魏郡太守陈康曰：‘上智处危以求安，中智因危以为功，下愚安危以自亡。危亡之至在人，所由不可不察。今京都败乱，四方云扰，刘公所向辄平之，公所见也。谢尚书不量力，内与萧王违戾，外失河北之心，公所知也。公据孤危之城，坚守自安，以待灭亡。义无所立，节无所成。不若开门内军，转祸为福，免下愚之危，收中智之功，此计之至者也。’”\u003cbr/\u003e\u003cbr/\u003e     [55]《汉书·循吏传第五十九》：“及至孝宣，由仄陋而登至尊，兴于闾阎，知民事之艰难。自霍光薨后始躬万机，厉精为治，五日一听事，自丞相已下各奉职而进。及拜刺史守相，辄亲见问，观其所由，退而考察所行以质其言，有名实不相应，必知其所以然。常称曰：‘庶民所以安其田里而亡叹息愁恨之心者，政平讼理也。与我共此者，其唯良二千石乎！’”\u003cbr/\u003e\u003cbr/\u003e     [56]《史记·魏世家》\u003cbr/\u003e\u003cbr/\u003e     [57]《史记·白起王翦列传》\u003cbr/\u003e\u003cbr/\u003e     [58]卫桓公十六年（前719）州吁弑桓公自立为君，石厚和州吁亲厚，来向父亲石碏请教安定君位之法。石碏建议石厚和州吁前往陈国，通过陈桓公朝觐周天子。又请陈国拘留两人，终杀州吁和石厚于濮。当时称他能“大义灭亲”。\u003cbr/\u003e\u003cbr/\u003e     [59]《汉书·季布栾布田叔传第七》：“（季）布母弟丁公，为项羽将，逐窘高祖彭城西。短兵接，汉王急，顾谓丁公曰：‘两贤岂相厄哉！’丁公引兵而还。及项王灭，丁公谒见高祖，以丁公徇军中，曰：‘丁公为项王臣不忠，使项王失天下者也。’遂斩之，曰：‘使后为人臣无效丁公也！’”\u003cbr/\u003e\u003cbr/\u003e     [60]《陈书·儒林第二十七》：“凡小大之狱，必应以情，正言依准五听，验其虚实，岂可全恣考掠，以判刑罪。且测人时节，本非古制，近代已来，方有此法。”\u003cbr/\u003e\u003cbr/\u003e     [61]《汉书·刑法志第三》：“《周官》有五听、八议、三刺、三宥、三赦之法。五听：一曰辞听，二曰色听，三曰气听，四曰耳听，五曰目听。”\u003cbr/\u003e\u003cbr/\u003e     [62]《晋书·列传第三十二·祖纳传》：“古人有言，贞良而亡，先人之殃；酷烈而存，先人之勋。累世乃著，岂但一月！若必月旦，则颜回食埃，不免贪污；盗跖引少，则为清廉。朝种暮获，善恶未定矣。”\u003cbr/\u003e\u003cbr/\u003e     [63]《孟子·滕文公下》\u003cbr/\u003e\u003cbr/\u003e     [64]《孟子·滕文公下》：“此周室东迁之后，又一乱也。孔子惧，作春秋。春秋，天子之事也。是故孔子曰：‘知我者其惟春秋乎！罪我者其惟春秋乎！’”\u003cbr/\u003e\u003cbr/\u003e     [65]陆贾《新语·辅政第三》：“商贾巧为贩卖之利，而屈为贞良，邪臣好为诈伪，自媚饰非，而不能为公方，藏其端巧，逃其事功。”\u003cbr/\u003e\u003cbr/\u003e     [66]《宋书·列传第三·傅亮传》：“初，（傅亮）奉迎大驾，道路赋诗三首，其一篇有悔惧之辞，曰：‘夙棹发皇邑，有人祖我舟。饯离不以币，赠言重琳球。知止道攸贵，怀禄义所尤。四牡倦长路，君辔可以收。张邴结晨轨，疏董顿夕辀。东隅诚已谢，西景逝不留。性命安可图，怀此作前修。敷衽铭笃诲，引带佩嘉谋。迷宠非予志，厚德良未酬。抚躬愧疲朽，三省惭爵浮。重明照蓬艾，万品同率由。忠诰岂假知，式微发直讴。’亮自知倾覆，求退无由，又作辛有、穆生、董仲道赞，称其见微之美。”傅亮与徐羡之合谋废昏庸荒唐的少帝刘义符，拥立文帝刘义隆，后两人均被刘义隆所杀。\u003cbr/\u003e\u003cbr/\u003e     [67]《史记·李斯列传第二十七》：“（李斯）乃从荀卿学帝王之术。学已成，度楚王不足事，而六国皆弱，无可为建功者，欲西入秦。辞于荀卿曰：‘斯闻得时无怠，今万乘方争时，游者主事。今秦王欲吞天下，称帝而治，此布衣驰骛之时而游说者之秋也。处卑贱之位而计不为者，此禽鹿视肉，人面而能强行者耳。故诟莫大于卑贱，而悲莫甚于穷困。久处卑贱之位，困苦之地，非世而恶利，自托于无为，此非士之情也。故斯将西说秦王矣。’”\u003cbr/\u003e\u003cbr/\u003e     [68]《汉书·窦田灌韩传第二十二》\u003cbr/\u003e\u003cbr/\u003e     [69]《孟子·离娄上》：“孟子曰：‘不仁者可与言哉？安其危而利其菑，乐其所以亡者。不仁而可与言，则何亡国败家之有？有孺子歌曰：“沧浪之水清兮，可以濯我缨；沧浪之水浊兮，可以濯我足。”孔子曰：“小子听之！清斯濯缨，浊斯濯足矣，自取之也。”夫人必自侮，然后人侮之；家必自毁，而后人毁之；国必自伐，而后人伐之。太甲曰：“天作孽，犹可违；自作孽，不可活。”此之谓也。’”\u003cbr/\u003e\u003cbr/\u003e     [70]《晋书·忠义列传第五十九》：“古人有言：‘君子杀身以成仁，不求生以害仁。’又云：‘非死之难，处死之难。’信哉斯言也！是知陨节苟合其宜，义夫岂吝其没；捐躯若得其所，烈士不爱其存。故能守铁石之深衷，厉松筠之雅操，见贞心于岁暮，标劲节于严风，赴鼎镬其如归，履危亡而不顾，书名竹帛，画象丹青，前史以为美谈，后来仰其徽烈者也。”\u003cbr/\u003e\u003cbr/\u003e     [71]《史记·鲁世家第三》：“初，成王少时，病，周公乃自揃其蚤沈之河，以祝于神曰：‘王少未有识，奸神命者乃旦也。’亦藏其策于府。”\u003cbr/\u003e\u003cbr/\u003e     [72]《孟子·万章上》：“吾未闻枉己而正人者也，况辱己以正天下者乎？圣人之行不同也，或远或近，或去或不去，归洁其身而已矣。”\u003cbr/\u003e\u003cbr/\u003e     [73]《老子》：“出生入死。生之徒十有三；死之徒十有三；人之生，动之于死地，亦十有三。夫何故？以其生生之厚。盖闻善摄生者，路行不遇兕虎，入军不被甲兵；兕无所投其角，虎无所措其爪，兵无所容其刃。夫何故？以其无死地。”\u003cbr/\u003e\u003cbr/\u003e     [74]《晋书·列传第六十八·王敦传》：“敦复上表陈古今忠臣见疑于君，而苍蝇之人交构其间，欲以感动天子。帝愈忌惮之。”\u003cbr/\u003e\u003cbr/\u003e     [75]《庄子·内篇·人间世第四》：“夫道不欲杂，杂则多，多则扰，扰则忧，忧而不救。古之至人，先存诸己，而后存诸人。”\u003cbr/\u003e\u003cbr/\u003e     [76]贾谊《鸟赋》：“且夫天地为炉兮，造化为工；阴阳为炭兮，万物为铜。合散消息兮，安有常则？千变万化兮，未始有极；忽然为人兮，何足控抟；化为异物兮，又何足患！”\u003cbr/\u003e\u003cbr/\u003e     [77]《老子》：“天地不仁，以万物为刍狗；圣人不仁，以百姓为刍狗。天地之间，其犹橐龠乎？虚而不屈，动而愈出。多言数穷，不如守中。”橐：以牛皮制造而成的风袋。龠：风管。橐龠代指冶炼时鼓风的器具，相当风箱。\u003cbr/\u003e\u003cbr/\u003e     [78]《庄子·内篇大宗师》：“子贡反，以告孔子曰：‘彼何人者邪？修行无有，而外其形骸，临尸而歌，颜色不变，无以命之。彼何人者邪？’孔子曰：‘彼游方之外者也，而丘游方之内者也。’”\u003cbr/\u003e\u003cbr/\u003e     [79]《汉书·陈胜项籍传第一》：“（项）羽亦军广武相守，乃为高俎，置太公其上，告汉王曰：‘今不急下，吾亨太公。’汉王曰：‘吾与若俱北面受命怀王，约为兄弟，吾翁即汝翁。必欲亨乃翁，幸分我一桮羹。’羽怒，欲杀之。项伯曰：‘天下事未可知。且为天下者不顾家，虽杀之无益，但益怨耳。’羽从之。”","cnt":0,"sort":16676591,"author":"小伍","prev":"16676590.html","next":"16676592.html","book_title":"女帝师（全集）","updateTimeFmt":"2024-03-31 00:37:39","category":"都市小说"}