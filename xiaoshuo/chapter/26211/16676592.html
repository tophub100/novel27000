{"id":0,"code":"16676592.html","title":"第138章 女帝师二(67)","latest_chapter_name":"正文 第354章 女帝师五(79)","xiao_shuo_code":"26211","content":"\u003cbr/\u003e\u003cbr/\u003e    [80]《宋书·列传第二十九·范晔传》：“（范晔）在狱为诗曰：‘祸福本无兆，性命归有极。必至定前期，谁能延一息。在生已可知，来缘无识。好丑共一丘，何足异枉直。岂论东陵上，宁辨首山侧。虽无嵇生琴，庶同夏侯色。寄言生存子，此路行复即。’”\u003cbr/\u003e\u003cbr/\u003e     [81]《论语·卫灵公十五》\u003cbr/\u003e\u003cbr/\u003e     [82]西晋江统《徙戎论》\u003cbr/\u003e\u003cbr/\u003e     [83]《晋书·载记第二十五·乞伏乾归传》：“乾归曰：‘自古无不亡之国，废兴命也。苟天未亡我，冀兴复有期。德之不建，何为俱死！公等自爱，吾将寄食以终余年。’”\u003cbr/\u003e\u003cbr/\u003e     [84]《管子·形势第二》：“必得之事，不足赖也；必承诺之言，不足信也。”\u003cbr/\u003e\u003cbr/\u003e     [85]《孟子·梁惠王章句下》：“孟子对曰：‘凶年饥岁，君之民老弱转乎沟壑，壮者散而之四方者，几千人矣；而君之仓廪实，府库充，有司莫以告，是上慢而残下也。曾子曰：“戒之戒之！出乎尔者，反乎尔者也。”夫民今而后得反之也。君无尤焉。君行仁政，斯民亲其上、死其长矣。’”\u003cbr/\u003e\u003cbr/\u003e     [86]《庄子·内篇·德充符第五》：“知不可奈何而安之若命，惟有德者能之。”\u003cbr/\u003e\u003cbr/\u003e     [87]师旷，字子野，山西洪洞人，春秋时著名乐师。他生而无目，故自称盲臣、瞑臣。为晋大夫，亦称晋野。博学多才，尤精音乐，善弹琴，辨音力极强。以“师旷之聪”闻名于后世。\u003cbr/\u003e\u003cbr/\u003e     [88]《汉书·袁盎晁错传第十九》：“其为法令也，合于人情而后行之；其动众使民也，本于人事然后为之。”\u003cbr/\u003e\u003cbr/\u003e     [89]《周易·系辞上》：“子曰：‘君子之道，或出或处，或默或语。二人同心，其利断金；同心之言，其臭如兰。’”\u003cbr/\u003e\u003cbr/\u003e     [90]《庄子·外篇·骈拇》：“小人则以身殉利，士则以身殉名，大夫则以身殉家，圣人则以身殉天下。”\u003cbr/\u003e\u003cbr/\u003e     [91]《宋书·孝武十四王·始平孝敬王子鸾传》：“帝素疾子鸾有宠，既诛群公，乃遣使赐死，时年十岁。子鸾临死，谓左右曰：‘愿身不复生王家。’同生弟妹并死，仍葬京口。”\u003cbr/\u003e\u003cbr/\u003e     [92]《汉书·蒯伍江息夫传第十五》：“赞曰：仲尼‘恶利口之覆邦家’，蒯通一说而丧三俊，其得不亨者，幸也。伍被安于危国，身为谋主，忠不终而诈雠，诛夷不亦宜乎！”\u003cbr/\u003e\u003cbr/\u003e     [93]《吕氏春秋·览卷第十六》：“鲁国之法，鲁人为人臣妾于诸侯，有能赎之者，取其金于府。子贡赎鲁人于诸侯，来而让不取其金。孔子曰：‘赐失之矣。自今以往，鲁人不赎人矣。取其金则无损于行，不取其金则不复赎人矣。’子路拯溺者，其人拜之以牛，子路受之。孔子曰：‘鲁人必拯溺者矣。’孔子见之以细，观化远也。”\u003cbr/\u003e\u003cbr/\u003e     [94]《庄子·至乐》：“颜渊东之齐，孔子有忧色。子贡下席而问曰：‘小子敢问：回东之齐，夫子有忧色，何邪？’孔子曰：‘善哉汝问！昔者管子有言，丘甚善之，曰：“褚小者不可以怀大，绠短者不可以汲深。”夫若是者，以为命有所成而形有所适也，夫不可损益。……’”\u003cbr/\u003e\u003cbr/\u003e     [95]《韩非子·说难第十二》：“夫事以密成，语以泄败。未必其身泄之也，而语及所匿之事，如此者身危。”\u003cbr/\u003e\u003cbr/\u003e     [96]《说苑·奉使》：“秦王忿然作色，怒曰：‘公亦曾见天子之怒乎？’唐且曰：‘王臣未曾见也。’秦王曰：‘天子一怒，伏尸百万，流血千里。’唐且曰：‘大王亦尝见夫布衣韦带之士怒乎？’秦王曰：‘布衣韦带之士怒也，解冠徒跣，以头颡地耳，何难知者。’唐且曰：‘此乃匹夫愚人之怒耳，非布衣韦带之士怒也。夫专诸刺王僚，彗星袭月，奔星昼出；要离刺王子庆忌，苍隼击于台上；聂政刺韩王之季父，白虹贯日。此三人皆布衣韦带之士怒矣，与臣将四。士含怒未发，厉于天。士无怒即已，一怒伏尸二人，流血五步。’即案匕首起视秦王曰：‘今将是矣。’秦王变色长跪曰：‘先生就坐，寡人喻矣。秦破韩灭魏，鄢陵独以五十里地存者，徒用先生之故耳。’”\u003cbr/\u003e\u003cbr/\u003e     [97]《春秋公羊传》：“昭公二十年。……贤公子喜时，则曷为为会讳？君子之善善也长，恶恶也短；恶恶止其身，善善及子孙。贤者子孙，故君子为之讳也。”\u003cbr/\u003e\u003cbr/\u003e     [98]《汉书·武帝纪第六》：“诏曰：‘朕闻咎繇对禹，曰在知人，知人则哲，惟帝难之。盖君者，心也，民犹支体，支体伤则心憯怛。……’”\u003cbr/\u003e\u003cbr/\u003e     [99]《庄子·内篇·德充符第五》：“闻之曰：鉴明则尘垢不止，止则不明也。久与贤人处，则无过。”\u003cbr/\u003e\u003cbr/\u003e     [100]《孟子·告子下》：“孟子曰：‘今之事君者曰：“我能为君辟土地，充府库。”今之所谓良臣，古之所谓民贼也。君不乡道，不志于仁，而求富之，是富桀也。“我能为君约与国，战必克。”今之所谓良臣，古之所谓民贼也。君不乡道，不志于仁，而求为之强战，是辅桀也。由今之道，无变今之俗，虽与之天下，不能一朝居也。’”\u003cbr/\u003e\u003cbr/\u003e     [101]《诗经·大雅·荡》\u003cbr/\u003e\u003cbr/\u003e     [102]《诗经·郑风·风雨》：“风雨凄凄，鸡鸣喈喈。既见君子，云胡不夷？风雨潇潇，鸡鸣胶胶。既见君子，云胡不瘳？风雨如晦，鸡鸣不已。既见君子，云胡不喜？”\u003cbr/\u003e\u003cbr/\u003e     [103]《汉书·公孙刘田王杨蔡陈郑传第三十六·杨恽传》：“恽曰：‘事何容易！胫胫者未必全也。我不能自保，真人所谓鼠不容穴衔窭数者也。’”窭数：用茅草结成的圆圈，放在头上做顶东西的垫子。\u003cbr/\u003e\u003cbr/\u003e     [104]《淮南子·俶真训》：“夫鱼相忘于江湖，人相忘于道术。古之真人，立于天地之本，中至优游，抱德炀和，而万物杂累焉，孰肯解构人间之事，以物烦其性命乎？”\u003cbr/\u003e\u003cbr/\u003e     [105]《裴注三国志·吴书·宗室传第六》：“裴松之注：初，（盛）宪与少府孔融善，融忧其不免祸，乃与曹公书曰：‘岁月不居，时节如流，五十之年，忽焉已至。公为始满，融又过二，海内知识，零落殆尽，惟会稽盛孝章尚存。’”\u003cbr/\u003e\u003cbr/\u003e     [106]《庄子·外篇·秋水第十七》\u003cbr/\u003e\u003cbr/\u003e     [107]《后汉书·袁张韩周列传第三十五·袁安传》：“臣闻功有难图，不可豫见；事有易断，较然不疑。伏惟光武皇帝本所以立南单于者，欲安南定北之策也，恩德甚备，故匈奴遂分，边境无患。”\u003cbr/\u003e\u003cbr/\u003e     [108]《后汉书·光武十王列传第三十二》：“臣苍疲驽，特为陛下慈恩覆护，在家备教导之仁，升朝蒙爵命之首，制书褒美，班之四海，举负薪之才，升君子之器。”\u003cbr/\u003e\u003cbr/\u003e     [109]《后汉书·周黄徐姜申屠列传第四十三·徐稺传》：“闳生出公族，闻道渐训。著长于三辅礼义之俗，所谓不扶自直，不镂自雕。至于稺者，生自江南卑薄之域，而角立杰出，宜当为先。”\u003cbr/\u003e\u003cbr/\u003e     [110]《道德经·第五十三章》：“使我介然有知，行于大道，唯施是畏。大道甚夷，而民好径。朝甚除，田甚芜，仓甚虚；服文彩，带利剑，厌饮食，财货有余。是为盗夸，非道也哉！”\u003cbr/\u003e\u003cbr/\u003e     [111]《诗经·大雅·烝民》：“既明且哲，以保其身。夙夜匪解，以事一人。”\u003cbr/\u003e\u003cbr/\u003e     [112]《圣经·旧约·传道书》：“我所以恨恶生命，因为在日光之下所行的事我都以为烦恼，都是虚空，都是捕风。”\u003cbr/\u003e\u003cbr/\u003e     [113]《庄子·外篇·秋水第十七》：“察乎盈虚，故得而不喜，失而不忧，知分之无常也；明乎坦塗，故生而不说，死而不祸，知终始之不可故也。”\u003cbr/\u003e\u003cbr/\u003e     [114]《汉书·盖诸葛刘郑孙毋将何传第四十七·盖宽饶》：“夫君子直而不挺，曲而不诎。《大雅》云：‘既明且哲，以保其身。’狂夫之言，圣人择焉。唯裁省览。”\u003cbr/\u003e\u003cbr/\u003e     [115]《汉书·贾邹枚路传第二十一·枚乘传》：“夫十围之木，始生如蘖，足可搔而绝，手可擢而拔，据其未生，先其未形也。磨砻底厉，不见其损，有时而尽；种树畜养，不见其益，有时而大；积德累行，不知其善，有时而用；弃义背理，不知其恶，有时而亡。臣愿大王孰计而身行之，此百世不易之道也。”\u003cbr/\u003e\u003cbr/\u003e     [116]《抱朴子·释滞卷八》：“要道不烦，所为鲜耳。但患志之不立，信之不笃，何忧于人理之废乎？长才者兼而修之，何难之有？”","cnt":0,"sort":16676592,"author":"小伍","prev":"16676591.html","next":"16676593.html","book_title":"女帝师（全集）","updateTimeFmt":"2024-03-31 00:37:39","category":"都市小说"}