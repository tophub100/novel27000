{"id":0,"code":"16676668.html","title":"第206章 女帝师三(68)","latest_chapter_name":"正文 第354章 女帝师五(79)","xiao_shuo_code":"26211","content":"\u003cbr/\u003e\u003cbr/\u003e    [174]《邓子》：“上古象刑而民不犯；教有墨劓，不以为耻，斯民所以乱多治少也。尧置敢谏之鼓，舜立诽谤之木，汤有司直之人，武有戒慎之铭。此四君子者，圣人也，而犹若此之勤。”\u003cbr/\u003e\u003cbr/\u003e     [175]《北史·列传第三十一·张晏之》：“齐天保初，文宣为高阳王纳晏之女为妃，令赴晋阳成礼。晏之后园陪宴，坐客皆赋诗。晏之诗云：‘天下有道，主明臣直；虽休勿休，永贻世则。’文宣笑曰：‘得卿箴讽，深以慰怀。’”\u003cbr/\u003e\u003cbr/\u003e     [176]《史记·殷本纪》：“汤出，见野张网四面，祝曰：‘自天下四方皆入吾网。’汤曰：‘嘻，尽之矣！’乃去其三面，祝曰：‘欲左，左。欲右，右。不用命，乃入吾网。’诸侯闻之，曰：‘汤德至矣，及禽兽。’”\u003cbr/\u003e\u003cbr/\u003e     [177]《昭明文选》：“人主操其常柄，天下服其大节，韩子曰：操生杀之柄，此人主之势也。”\u003cbr/\u003e\u003cbr/\u003e     [178]《春秋左传·宣公元年至十八年》：“秋，晋师归，桓子请死，晋侯欲许之。士贞子谏曰：‘不可。城濮之役，晋师三日谷，文公犹有忧色。左右曰：“有喜而忧，如有忧而喜乎？”公曰：“得臣犹在，忧未歇也。困兽犹斗，况国相乎！”及楚杀子玉，公喜而后可知也，曰：“莫余毒也已。”是晋再克而楚再败也。楚是以再世不竞。今天或者大警晋也，而又杀林父以重楚胜，其无乃久不竞乎？林父之事君也，进思尽忠，退思补过，社稷之卫也，若之何杀之？夫其败也，如日月之食焉，何损于明？’晋侯使复其位。”《春秋左传·僖公元年至三十三年》：“夏四月己巳，晋侯、齐师、宋师、秦师及楚人战于城濮，楚师败绩。楚杀其大夫得臣（子玉）。”城濮之战中，楚杀大将子玉，晋文公高枕无忧，终胜楚。\u003cbr/\u003e\u003cbr/\u003e     [179]南朝宋名将檀道济因被彭城王刘义康疑心谋反，诏入京杀害。消息传出，北魏君臣弹冠相庆。\u003cbr/\u003e\u003cbr/\u003e     [180]李斯《谏逐客书》：“夫物不产于秦，可宝者多；士不产于秦，而愿忠者众。今逐客以资敌国，损民以益雠，内自虚而外树怨于诸侯，求国无危，不可得也。”\u003cbr/\u003e\u003cbr/\u003e     [181]《周易·恒卦》：“观其所恒，而天地万物之情可见矣！”\u003cbr/\u003e\u003cbr/\u003e     [182]《周易·颐卦》：“《象》曰：山下有雷，颐；君子以慎言语，节饮食。”\u003cbr/\u003e\u003cbr/\u003e     [183]《汉书·公孙弘卜式兒宽传第二十八》：“（公孙）弘奏事，有所不可，不肯庭辩。常与主爵都尉汲黯请间，黯先发之，弘推其后，上常说，所言皆听，以此日益亲贵。尝与公卿约议，至上前，皆背其约以顺上指。汲黯庭诘弘曰：‘齐人多诈而无情，始为与臣等建此议，今皆背之，不忠。’上问弘，弘谢曰：‘夫知臣者以臣为忠，不知臣者以臣为不忠。’上然弘言。左右幸臣每毁弘，上益厚遇之。”\u003cbr/\u003e\u003cbr/\u003e     [184]《论语·述而》：“子曰：‘三人行，必有我师焉。择其善者而从之，其不善者而改之。’”\u003cbr/\u003e\u003cbr/\u003e     [185]《春秋左传·宣公元年至十八年》：“德立，刑行，政成，事时，典从，礼顺，若之何敌之？见可而进，知难而退，军之善政也。”\u003cbr/\u003e\u003cbr/\u003e     [186]《荀子·儒效篇第八》：“故曰：君子隐而显，微而明，辞让而胜。诗曰：‘鹤鸣于九皋，声闻于天。’此之谓也。”\u003cbr/\u003e\u003cbr/\u003e     [187]《周易·明夷卦》：“《象》曰：明入地中，明夷；君子以莅众，用晦而明。”\u003cbr/\u003e\u003cbr/\u003e     [188]白居易《秦中吟十首·买花》\u003cbr/\u003e\u003cbr/\u003e     [189]《三国志·魏书·辛毗杨阜高堂隆传》：“嘉白太祖，太祖谓毗曰：‘谭可信？尚必可克不？’毗对曰：‘明公无问信与诈也，直当论其势耳。……’”\u003cbr/\u003e\u003cbr/\u003e     [190]《汉书·沟洫志第九》：“其后韩闻秦之好兴事，欲罢之，无令东伐。及使水工郑国间说秦，令凿泾水，自中山西邸瓠口为渠，并北山，东注洛，三百余里，欲以溉田。中作而觉，秦欲杀郑国。郑国曰：‘始臣为间，然渠成亦秦之利也。臣为韩延数岁之命，而为秦建万世之功。’秦以为然，卒使就渠。渠成而用注填阏之水，溉舄卤之地四万余顷，收皆亩一钟。于是关中为沃野，无凶年，秦以富强，卒并诸侯，因名曰郑国渠。”\u003cbr/\u003e\u003cbr/\u003e     [191]《诗经·卫风·氓》：“及尔偕老，老使我怨。淇则有岸，隰则有泮。总角之宴，言笑晏晏。信誓旦旦，不思其反。反是不思，亦已焉哉。”\u003cbr/\u003e\u003cbr/\u003e     [192]《周易·系辞上》：“君子居其室，出其言善，则千里之外应之，况其迩者乎？居其室，出其言不善，则千里之外违之，况其迩者乎？”\u003cbr/\u003e\u003cbr/\u003e     [193]《北史·列传第二十八·李彪传》：“《记》曰：‘善迹者欲人继其行，善歌者欲人继其声。’”\u003cbr/\u003e\u003cbr/\u003e     [194]《周易·谦卦》：“《象》曰：地中有山，谦；君子以裒多益寡，称物平施。”\u003cbr/\u003e\u003cbr/\u003e     [195]白居易《长恨歌》\u003cbr/\u003e\u003cbr/\u003e     [196]《魏书·列传第五十·李彪传》：“史官叙录，未充其盛。加以东观中圮，册勋有阙，美随日落，善因月稀。故谚曰：‘一日不书，百事荒芜。’”\u003cbr/\u003e\u003cbr/\u003e     [197]《周易·需卦》：“《象》曰：云上于天，需；君子以饮食宴乐。”\u003cbr/\u003e\u003cbr/\u003e     [198]《梁书·列传第五·庾域传》：“庾域，字司大，新野人。长沙宣武王为梁州，以为录事参军，带华阳太守。时魏军攻围南郑，州有空仓数十所，域封题指示将士云：‘此中粟皆满，足支二年，但努力坚守。’众心以安。虏退，以功拜羽林监，迁南中郎记室参军。”\u003cbr/\u003e\u003cbr/\u003e     [199]《邓子·无厚篇》：“夫达道者，无知之道也，无能之道也。是知大道不知而中，不能而成，无有而足。守虚责实，而万事毕。”\u003cbr/\u003e\u003cbr/\u003e     [200]《春秋左传·定公元年至十五年》：“《诗》云：‘蔽芾甘棠，勿翦勿伐，召伯所茇。’思其人犹爱其树，况用其道而不恤其人乎？”\u003cbr/\u003e\u003cbr/\u003e     [201]《论语·雍也》：“子曰：‘中庸之为德也，其至矣乎！民鲜久矣。’”\u003cbr/\u003e\u003cbr/\u003e     [202]《魏书·列传第六十五·高崇子高谦之传》：“故有国有家者，不患民不我归，唯患政之不立；不恃敌不我攻，唯恃吾不可侮。此乃千载共遵，百王一致。”\u003cbr/\u003e\u003cbr/\u003e     [203]《诗经·大雅·文王之什·大明》：“牧野洋洋，檀车煌煌，驷彭彭。维师尚父，时维鹰扬。凉彼武王，肆伐大商，会朝清明。”\u003cbr/\u003e\u003cbr/\u003e     [204]《晋书·列传第四·羊祜传》：“或谓祜慎密太过者，祜曰：‘是何言欤！夫入则造膝，出则诡辞，君臣不密之诫，吾惟惧其不及。不能举贤取异，岂得不愧知人之难哉！且拜爵公朝，谢恩私门，吾所不取。’”\u003cbr/\u003e\u003cbr/\u003e     [205]《尔雅注疏·卷八·释草第十三》：“《礼》曰：‘王者仁慈，则芝草生。’”\u003cbr/\u003e\u003cbr/\u003e     [206]王维《和仆射晋公扈从温汤》\u003cbr/\u003e\u003cbr/\u003e     [207]《后汉书·明帝纪第二》：“是岁，甘露仍降，树枝内附，芝草生殿前，神雀五色翔集京师。”\u003cbr/\u003e\u003cbr/\u003e     [208]《孝经·谏诤章第十五》：“子曰：‘是何言与，是何言与！昔者天子有争臣七人，虽无道，不失其天下；诸侯有争臣五人，虽无道，不失其国；大夫有争臣三人，虽无道，不失其家；士有争友，则身不离于令名；父有争子，则身不陷于不义。故当不义，则子不可以不争于父，臣不可以不争于君；故当不义，则争之。从父之令，又焉得为孝乎！’”\u003cbr/\u003e\u003cbr/\u003e     [209]《论语·八佾第三》：“定公问：‘君使臣，臣事君，如之何？’孔子对曰：‘君使臣以礼，臣事君以忠。’”\u003cbr/\u003e\u003cbr/\u003e     [210]诸葛亮《后出师表》：“以先帝之明，量臣之才，故知臣伐贼，才弱敌强也。然不伐贼，王业亦亡。惟坐待亡，孰与伐之？是故托臣而弗疑也。”","cnt":0,"sort":16676668,"author":"小伍","prev":"16676667.html","next":"16676669.html","book_title":"女帝师（全集）","updateTimeFmt":"2024-03-31 00:37:39","category":"都市小说"}