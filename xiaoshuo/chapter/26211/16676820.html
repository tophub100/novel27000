{"id":0,"code":"16676820.html","title":"第353章 女帝师五(78)","latest_chapter_name":"正文 第354章 女帝师五(79)","xiao_shuo_code":"26211","content":"\u003cbr/\u003e\u003cbr/\u003e    [79]《新唐书·列传第一百一十九·甄济传》：“若甄生，弁冕不加其身，禄食不进其口，直布衣一男子耳。及乱，则延颈受刃，分死不回，不以不必显而废忠，不以不必诛而从乱。在古与今，盖百一焉。”\u003cbr/\u003e\u003cbr/\u003e     [80]《裴注三国志·魏书二十二·桓二陈徐卫卢传第二十二·陈泰传》\u003cbr/\u003e\u003cbr/\u003e     [81]《左传·成公十六年》：“晋侯使郤至献楚捷于周，与单襄公语，骤称其伐。单子语诸大夫曰：‘温季其亡乎！位于七人之下，而求掩其上。怨之所聚，乱之本也。多怨而阶乱，何以在位？《夏书》曰：“怨岂在明？不见是图。”将慎其细也。今而明之，其可乎？’”\u003cbr/\u003e\u003cbr/\u003e     [82]《旧唐书·列传第一百四十四·突厥上》：“臣闻鸱枭不鸣，未为瑞鸟，猛虎虽伏，岂齐仁兽，是由丑性毒行，久务常积故也。今夫突厥者，正与此类，安忍残贼，莫顾君亲！”\u003cbr/\u003e\u003cbr/\u003e     [83]司马昭的亲信贾充命成济杀魏帝曹髦，群情激奋，司马昭杀成济顶罪。朱温指使手下将领氏叔琮弑杀唐昭宗，事后朱温杀氏叔琮顶罪。\u003cbr/\u003e\u003cbr/\u003e     [84]《韩非子·五蠹》：“且民者固服于势，寡能怀于义。仲尼，天下圣人也，修行明道以游海内，海内说其仁、美其义，而为服役者七十人。盖贵仁者寡，能义者难也。故以天下之大，而为服役者七十人，而仁义者一人。鲁哀公，下主也，南面君国，境内之民莫敢不臣。民者固服于势，诚易以服人，故仲尼反为臣而哀公顾为君。仲尼非怀其义，服其势也。故以义则仲尼不服于哀公，乘势则哀公臣仲尼。今学者之说人主也，不乘必胜之势，而务行仁义则可以王，是求人主之必及仲尼，而以世之凡民皆如列徒，此必不得之数也。”\u003cbr/\u003e\u003cbr/\u003e     [85]《国语·周语中》：“夫礼，新不间旧，王以狄女间姜、任，非礼且弃旧也。王一举而弃七德，臣故曰利外矣。《书》有之曰：‘必有忍也，若能有济也。’王不忍小忿而弃郑，又登叔隗以阶狄。狄，封豕豺狼也，不可厌也。”\u003cbr/\u003e\u003cbr/\u003e     [86]《诗经·国风·邶风·式微》：“式微，式微，胡不归？微君之故，胡为乎中露！式微，式微，胡不归？微君之躬，胡为乎泥中！”\u003cbr/\u003e\u003cbr/\u003e     [87]《三国志·魏书二十二·桓二陈徐卫卢传·陈泰传》：“王经精卒破衄于西，贼众大盛，乘胜之兵既不可当，而将军以乌合之卒，继败军之后，将士失气，陇右倾荡。古人有言：‘蝮蛇螫手，壮士解其腕。’《孙子》曰：‘兵有所不击，地有所不守。’盖小有所失而大有所全故也。”\u003cbr/\u003e\u003cbr/\u003e     [88]《汉书·高帝纪上》：“南渡平阴津，至洛阳，新城三老董公遮说汉王曰：‘臣闻“顺德者昌，逆德者亡”“兵出无名，事故不成”。故曰：“明其为贼，敌乃可服。”项羽为无道，放杀其主，天下之贼也。夫仁不以勇，义不以力，三军之众为之素服，以告之诸侯，为此东伐，四海之内莫不仰德。此三王之举也。’”\u003cbr/\u003e\u003cbr/\u003e     [89]《史记·越王句践世家》：“三年，句践闻吴王夫差日夜勒兵，且以报越，越欲先吴未发往伐之。范蠡谏曰：‘不可。臣闻兵者凶器也，战者逆德也，争者事之末也。阴谋逆德，好用凶器，试身于所末，上帝禁之，行者不利。’越王曰：‘吾已决之矣。’遂兴师。吴王闻之，悉发精兵击越，败之夫椒。越王乃以余兵五千人保栖于会稽。吴王追而围之。”\u003cbr/\u003e\u003cbr/\u003e     [90]《后汉书·朱冯虞郑周列传第二十三》：“如令君器易以下议，即斗筲必能叨天业，狂夫竖臣亦自奋矣。孟轲有言曰：‘有伊尹之心则可，无伊尹之心则篡矣。’於戏，方来之人戒之哉！”\u003cbr/\u003e\u003cbr/\u003e     [91]《裴注三国志·魏书十四·程郭董刘蒋刘传第十四·蒋济传》：“裴松之注：蒋济谏曰：‘凡非相吞之国，不侵叛之臣，不宜轻伐。伐之而不制，是驱使为贼。故曰“虎狼当路，不治狐狸。先除大害，小害自已”。今海表之地，累世委质，岁选计考，不乏职贡。议者先之，正使一举便克，得其民不足益国，得其财不足为富；傥不如意，是为结怨失信也。’”\u003cbr/\u003e\u003cbr/\u003e     [92]《资治通鉴·太祖高皇帝上之下三年卷第十一》：“初，张耳、陈余说陈涉以复六国，自为树党；郦生亦说汉王。所以说者同而得失异者，陈涉之起，天下皆欲亡秦；而楚、汉之分未有所定，今天下未必欲亡项也。故立六国，于陈涉，所谓多己之党而益秦之敌也；且陈涉未能专天下之地也，所谓取非其有以与于人，行虚惠而获实福也。立六国，于汉王，所谓割己之有而以资敌，设虚名而受实祸也。此同事而异形者也。”\u003cbr/\u003e\u003cbr/\u003e     [93]《诗经·大雅·文王》：“商之孙子，其丽不亿。上帝既命，侯于周服。侯服于周，天命靡常。殷士肤敏。裸将于京。”\u003cbr/\u003e\u003cbr/\u003e     [94]《旧唐书·列传第八十九·陆贽传》：“大抵尊即序者，则曰‘非德无以化要荒’，曾莫知威不立，则德不能驯也。乐武威者，则曰‘非兵无以服凶犷’，曾莫知德不修，则兵不可恃也。”\u003cbr/\u003e\u003cbr/\u003e     [95]《史记·赵世家》：“谚曰‘死者复生，生者不愧’。吾言已在前矣，吾欲全吾言，安得全吾身！”\u003cbr/\u003e\u003cbr/\u003e     [96]《晋书·卷一百二十三·慕容垂传》：“权翼谏曰：‘垂爪牙名将，所谓今之韩、白，世豪东夏，志不为人用。顷以避祸归诚，非慕德而至，列土千城未可以满其志，冠军之号岂足以称其心！且垂犹鹰也，饥则附人，饱便高飏，遇风尘之会，必有陵霄之志。惟宜急其羁靽，不可任其所欲。’”\u003cbr/\u003e\u003cbr/\u003e     [97]《魏书·列传第四十二·高闾传》：“闾对曰：‘人皆是其所事，而非其所不事，犹犬之吠非其主。且古者攻战之法，倍则攻之，十则围之。圣驾亲戎，诚应大捷，所以无大获者，良由兵少故也。……’”\u003cbr/\u003e\u003cbr/\u003e     [98]《韩非子·外储说左上》：“宋人，善辩者也，持‘白马非马也’服齐稷下之辩者。乘白马而过关，则顾白马之赋。故籍之虚辞则能胜一国，考实按形不能谩于一人。”\u003cbr/\u003e\u003cbr/\u003e     [99]《说苑·杂言》：“子夏问仲尼曰：‘颜渊之为人也，何若？’曰：‘回之信，贤于丘也。’曰：‘子贡之为人也，何若？’曰：‘赐之敏，贤于丘也。’曰：‘子路之为人也，何若？’曰：‘由之勇，贤于丘也。’曰：‘子张之为人也，何若？’曰：‘师之庄，贤于丘也。’于是子夏避席而问曰：‘然则四者何为事先生？’曰：‘坐，吾语汝。回能信而不能反，赐能敏而不能屈，由能勇而不能怯，师能庄而不能同。兼此四子者，丘不为也。夫所谓至圣之士，必见进退之利，屈伸之用者也。’”\u003cbr/\u003e\u003cbr/\u003e     [100]《说苑·指武》：“五帝三王教以仁义而天下变也，孔子亦教以仁义而天下不从者，何也？昔明王有绂冕以尊贤，有斧钺以诛恶，故其赏至重而刑至深，而天下变。孔子贤颜渊无以赏之，贱孺悲无以罚之，故天下不从。是故道非权不立，非势不行，是道尊然后行。”\u003cbr/\u003e\u003cbr/\u003e     [101]《三国志·魏书·钟会传》：“夫人心豫怯则智勇并竭，智勇并竭而强使之，适为敌擒耳。”\u003cbr/\u003e\u003cbr/\u003e     [102]《魏书·程骏传》：“今世名教之儒，咸谓子著抱一之言，庄生申性本之旨；若斯者，可谓至顺矣。人若乖一则烦伪生，若爽性则冲真丧。”\u003cbr/\u003e\u003cbr/\u003e     [103]李商隐《游灵伽寺》：“碧烟秋寺泛湖来，水打城根古堞摧。尽日伤心人不见，石榴花满旧琴台。”\u003cbr/\u003e\u003cbr/\u003e     [104]《韩非子·难一》：“管仲有病，桓公往问之，曰：‘仲父病，不幸卒于大命，将奚以告寡人？’管仲曰：‘微君言，臣故将谒之。愿君去竖刁，除易牙，远卫公子开方。易牙为君主味，君惟人肉未尝，易牙烝其子首而进之。夫人情莫不爱其子，今弗爱其子，安能爱君？君妒而好内，竖刁自宫以治内。人情莫不爱其身，身且不爱，安能爱君？开方事君十五年，齐、卫之间不容数日行，弃其母，久宦不归。其母不爱，安能爱君？臣闻之：“矜伪不长，盖虚不久。”愿君去此三子者也。’管仲卒死，而桓公弗行。及桓公死，虫出尸不葬。”\u003cbr/\u003e\u003cbr/\u003e     [105]《世说新语·规箴第十》：“王夷甫雅尚玄远，常嫉其妇贪浊，口未尝言‘钱’字。妇欲试之，令婢以钱绕床，不得行。夷甫晨起，见钱阂行，呼婢曰：‘举却阿堵物！’”\u003cbr/\u003e\u003cbr/\u003e     [106]《春秋左传·哀公》：“夏五月壬申，成子兄弟四乘如公。子我在幄，出，逆之。遂入，闭门。侍人御之，子行杀侍人。公与妇人饮酒于檀台，成子迁诸寝。公执戈，将击之。大史子余曰：‘非不利也，将除害也。’成子出舍于库，闻公犹怒，将出，曰：‘何所无君？’子行抽剑，曰：‘需，事之贼也。谁非陈宗？所不杀子者，有如陈宗！’乃止。”\u003cbr/\u003e\u003cbr/\u003e     [107]《尚书·泰誓》：“受有亿兆夷人，离心离德。予有乱臣十人，同心同德。虽有周亲，不如仁人。天视自我民视，天听自我民听。百姓有过，在予一人，今朕必往。”\u003cbr/\u003e\u003cbr/\u003e     [108]《新唐书·陆贽传》：“《易》论天人祐助之际，必先履行，而吉凶之报象焉。此天命在人，盖昭昭矣。”\u003cbr/\u003e\u003cbr/\u003e     [109]《春秋公羊传·桓公十一年》：“行权有道，自贬损以行权，不害人以行权。杀人以自生，亡人以自存，君子不为也。”\u003cbr/\u003e\u003cbr/\u003e     [110]李贺《三月》：“东方风来满眼春，花城柳暗愁杀人。复宫深殿竹风起，新翠舞衿净如水。光风转蕙百余里，暖雾驱云扑天地。军装宫妓扫蛾浅，摇摇锦旗夹城暖。曲水漂香去不归，梨花落尽成秋苑。”\u003cbr/\u003e\u003cbr/\u003e     [111]《史记·吴王濞列传》：“（应）高曰：‘同恶相助，同好相留，同情相成，同欲相趋，同利相死。今吴王自以为与大王同忧，愿因时循理，弃躯以除患害于天下，亿亦可乎？’”","cnt":0,"sort":16676820,"author":"小伍","prev":"16676819.html","next":"16676821.html","book_title":"女帝师（全集）","updateTimeFmt":"2024-03-31 00:37:39","category":"都市小说"}